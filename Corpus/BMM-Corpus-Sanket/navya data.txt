ठेठ मगही शब्द के उद्धरण के सन्दर्भ में पहिला संख्या प्रकाशन वर्ष संख्या (अंग्रेजी वर्ष के अन्तिम दू अंक दोसर अंक संख्या तेसर पृष्ठ संख्या आउ अन्तिम (बिन्दु के बाद) पंक्ति संख्या दर्शावऽ हइ ।

कुल ठेठ मगही शब्द-संख्या 

ठेठ मगही शब्द (दसे ह तक):
272    दउगल (~ आना) ('ठीक हे । चलऽ हो, भैंस के हाँकऽ । घंटा दू घंटा में कोय गाम मिलवे करतइ ।' पतित दा सुरफरायत कहलका ।/ भैंस हँका गेल । आगू-आगू भैंस, पीछू-पीछू चरवाह । सूरज डूब गेल । अन्हार दउगल आ रहल हल ।)     
273    दम-दाखिल (पहुँचइ के समाद भेंटइते इन्द्रप्रस्थ विश्वविद्यालय के प्रोफेसर डॉ. आनन्द वर्धन गाड़ी लेले दम-दाखिल  भे गेला । टोली डॉ. आनन्द के साथे हुनखर आवास इन्दिरापुरम् पहुँचल ।)     (सारथी॰12:17:31:3.23)
274    दम्म सना (तभी माथा पर मोटरी लेने सोमरा दम्म सना हाजिर ! मोटरी नीचे रखके आग में हाथ सेदो लगलइ । शनीचर पुछलकइ - "मोटरिया में की हिकउ ?")    (सारथी॰12:17:17:1.12-13)
275    दम्म-दाखिल (= दम-दाखिल) (एक तुरी वारसलीगंज टीसन के दू नम्बर पलेटफारम पर ऊ खड़ा हला । एक नम्बर पलेटफारम पर हम आउ मिथिलेश जी दम्म-दाखिल होलूँ । ऊ जइसहीं देखलका, टप्प से कूद गेला लाइन पर । हमर अचरज के सीमा नञ् रहल जब देखलूँ कि एक्के टप्पा में चढ़ गेला पलेटफारम पर जइसे बेंग उछलो हइ । तहिये हम जानलूँ कि गुरु जी कुश्ती लड़वइया हला - नामी-गिरामी ।)    (सारथी॰12:17:35:1.13)
276    दल (= दाल) (कोय कहि रहल हल, "छहाछित गहिलवा मइया आ गेलथिन । देखलहीं, मुँहाँ में जइसइँ दल देलकइ कि मनकमना पूरा हो गेलइ । भाय, देवी-देवता में भारी जश हइ ।"; एक मुट्ठी ओकर मेहरारू के देवइत कहलका, "सबेरे नहा-सोना के सबसे पहिले पाँच दाना दल दुन्नूँ खा ले । रोज बिना नागा के साथ सुतिहें । जब तक दल खतम नञ् हो जाय, कहइँ आन-जान बंद । जो, तोर मनकमना पूरा हो जइतउ ।")    (सारथी॰12:17:11:3.28, 43)
277    दलदल (~ काँपना) (कहियो सबेरे उठ जा हल त दलदल कँपइत पहाड़ के पुरवारी ठइयाँ चउरगर पत्थर पर बइठ के रउद खइते रहऽ हल । ओजा गाँव के अउरो ढेर सा बुतरू-बानर से लेके बड़गर आदमी तक रउद सेंके हे ।)    (सारथी॰12:17:7:1.13)
278    दलपूड़ी (युवती बारी-बारी दुन्नूँ दने हाथ बढ़इते गेल आउ कभी पकवान, कभी कचौड़ी, कभी दलपूड़ी, कभी निमकी मिलइत गेल । ऊ युवती मुँह भी चला रहल हल आउ बचल अपन गोदी में रखते भी जा रहल हल ।)    (सारथी॰12:17:30:1.18)
279    दहाज (= जहाज) (चल्हवा के साँस घरघराए लगल । फिनो बड़बड़ाए लगल चल्हवा । "बेदामी ! ए बेदामी ... कुछ सुनइत हवऽ तोरा ? ... सुनऽ ... धेयान लगाके सुनऽ । दहाज आवे के अवाज आवइत हइ ... आवइत हइ राजा ।" सुनके चेहा गेलइ बेदामी ।)    (सारथी॰12:17:6:2.32)
280    दही (~ जमना) (हप्ते दिन बाद बीझना के बोलाके बाझो सिंह कहलन, 'अरे बीझना ! एन्ने देख रहलिअउ हे, बड़ी मनबढ़ू होल जाहीं । खेत-खंधा पर ध्याने नञ्, बैल-धुर उपासले, एक ड्राम चाउर फटके ले हइ ऊहो तोर माय सास पुतोह के हाथ में दहिए जम रहलउ हे । हमरा ई सब करवे ले दोसर मजदूर रखहीं पड़त त शादी-बियाह, मरी-गमी आउ डेढ़ कट्ठा घेवारी ... । सबसे चोथू हमरे बूझऽ हीं ।' बीझना के लगल कि बाझो सिंह अपन उकात दिखा रहल हे ।)    (सारथी॰12:17:23:1.17)
281    दाखिल-खारिज (हम्मर लोकनाथ बाबू के एन्ने चाल-ढाल, पहनावा-ओढ़ावा में बहुते बदलाव आ गेल ह । दोस-मोहिम आउ चौक-चौराहा पर उनखे चरचा हो रहल हे । ... दादा-भैया के बिलौक के काम रहे चाहे बैंक के, तुरते सधावे में लग जा हका । लोन-ऊन, दाखिल-खारिज अइसन पैरवी ले तुरते दौड़ जा हका ।)    (सारथी॰12:17:36:1.18)
282    दादनी (= अग्रिम राशि, पेशगी) (आसिन के महीना जब एकलगायत त्योहार मनावे ल परदेस से कमा-कमा के सब लौट रहल हल, पड़िया घर-दुआर, देवता-देवी छोड़के माउग-मरद, बाले-बच्चे अइँटाखोल जाय ले तैयार हे । एक जुटी पर दस हजार, ओकरा में पाँच हजार से बेसी दादनी, जे पहिलहीं अँचरा के खुँटी से ससर गेल हल । भट्ठा पर चढ़े घड़ी पाँच हजार से कमे हाथ लगल ।)    (सारथी॰12:17:20:1.17)
283    दाम-साठ (~ करना) (बीझना बजार से गुजर रहल हल कि फुटपाथ के एगो दोकान पर ठमकि गेल । अइना, कंघी, नारा, सेनुर, टिकुली, चूड़ी, लहठी आउ ऊहे 32 नम्बर जइसन ढेर जीनीस जहाँ-तहाँ टाँगल हल । दोकान पर पड़िया जइसन-जइसन ढेर लड़की भीड़ लगइले दाम-साठ करे में मसगुल ।)    (सारथी॰12:17:22:2.6)
284    दाया-माया (= दया-माया) (केतना उस्सठ होवऽ हे महाजन । तनिक दाया-माया नञ् । धिरका-धिरका के पइसा वसूलतो । गारी-गलौज तो मानऽ ओकर बपौती हे । मन नञ् पारे कि हाथ से पइसा छीन ले । देबइ घरी मेल्हा-मेल्हा के बोलतो कि कइसउँ ले ले । फेर लेला पर तो जइसे हुँड़ार-सियार हो जइतो ।)    (सारथी॰12:17:8:1.43)
285    दिन-गुन (~ तय होना) (दोनो तरफ से पसीन हो गेल । सब कुछ दिन-गुन तय हो गेल । बरियात सजल । हाय रे बरियात !)    (सारथी॰12:17:18:2.19)
286    दिन-दुपहरिया (हम्मर लोकनाथ बाबू के एन्ने चाल-ढाल, पहनावा-ओढ़ावा में बहुते बदलाव आ गेल ह । दोस-मोहिम आउ चौक-चौराहा पर उनखे चरचा हो रहल हे । ... बेसी मूड में रहऽ हका त चाय के साथ पकौड़ियो मँगा दे हका । कोय दमगर गनमान्य आ जाय पर उजर चाहे करिया रसगुल्ला के भी दौर चल जाहे । सबेरे आउ दिन-दुपहरिया के घर के बैठका पर चौकड़ी जमे से अलग ।)    (सारथी॰12:17:36:1.11)
287    दिमगगर (= दिमाग+गर) (एक हाँक पर लुझन हाथ जोड़ले, टेहुना से ऊपर झुकके 'जी मालिक !' कहऽ हल त रोम-रोम में वफादारी झलक जा हल । ई नयका पीढ़ी जनु काहे गुमनगर आउ दिमगगर होल जाहे । बाप के संस्कार पूत में नञ् आवे के मतलब जरूर कहँय कुछ पक रहल हे ।)    (सारथी॰12:17:21:1.9)
288    दियाँ (= दपर, दबर) (गद ~ बइठ जाना) (चानो का कहलका, "तों सब एजइ अन्हार में रूकि जो !" सब 'हउ' कहलक कि भैंस गद दियाँ बइठ गेल । चानो का कहलका, "जब बोलइबो, तबे सब अइहऽ ।")    (सारथी॰12:17:11:2.31)
289    दुन्नूँ (मन के पीड़ा आँख के लोर बनि गेल । ओकर लोराल आँखि तर दुन्नूँ नन्हकन के चेहरा घूमि गेल । ओकर करेजा खुंडी-खुंडी हो गेल । ऊ काँपि उठल । देह के रोइयाँ गनगना गेल - आज भी चूल्हा जरावे भर कमाय न भेल !)    (सारथी॰12:17:15:1.37)
290    दुमकना (आगू में गुरगेट हल । पतित दा के गाभिन भैंस ओकरे रूख कइले जा रहल हल । ई देखइत पतित दा के कलेजा मुँह के आ गेल । ऊ आव देखलका न ताव, बड़ी वेग से पानी काटले बढ़ऽ लगला जइसे कोय गाय अपन बछड़ू दने दुमकऽ हे ।)    (सारथी॰12:17:10:3.36)
291    देह-गात (अदमी आउ जनावर दुन्नूँ थकि के थउआ । कछार लउकऽ लगल ... जय गंगे ... अब की ! / कछार पर सब थकि के चितंग । किनखो देह-गात के होश-हवाश नञ् । पीड़ा से अंग टूट रहल हे ।)    (सारथी॰12:17:11:1.5)
292    दोगनाना (भूख से सब व्याकुल हलन । सबके भूख आउ दोगना गेल, काहे कि जेकर असरा में भूख सुसुप्त हल, ऊहे अलोप गेल । तेल घटला से दीप के लौ भड़कि उठऽ हे, ओइसइँ कलौ हेरइला से सबके भूख धधकि उठल ।)    (सारथी॰12:17:11:1.23)
293    दोगली (~ गाय) (केसर महतो कहो हलथिन, 'बेचारा कापो भइया ... ।' आझ कापो चा 'बेचारा' हो गेलथिन । अट्ठारह बीघा के जोतदार कापो चा - आझ बेचारा । दू जोड़ा हाथी नियन बैल, दू गो दोगली गाय, एगो गुजराती भैंस गोंड़ी पर शोभो हलइ कापो चा के । देवना बराहिल ... ई कड़कड़िया मोंछ, छोफिट्टा जुआन, सिलेब रंग एकदम पकिया ।)    (सारथी॰12:17:13:1.23)
294    दोमना (हम हनुमान मंदिर में फर्श पर लोघड़ि गेलूँ । फुर-फुर हावा लगि रहल हल । थकान के चलते हमरा नींद दोम देलक । साँझ के ऊहे बाबा जगइलन, 'उठ उठ हो,  बड़े सरकार आ रहलखूँ हे ।')    (सारथी॰12:17:27:1.32)
295    दोलची (ओकर माय अपराधी भाव से बूढ़ा के आँख में झाँकलन आउ बेटी के हौले डाँटइत अपन गोदी में खींच लेलन । ऊ बच्ची के गील चड्डी उतारि के बगल धैल अपन प्लास्टिक के दोलची में डाल देलन ।)    (सारथी॰12:17:25:1.2)
296    दौरा (दे॰ दउरा) (बाझो सिंह बढ़-चढ़ के खरच-बरच कर रहला हल । चौड़ा पाड़ वाला कथई रंग के दू गो साड़ी, सिलल-सिलावल साया-बिलौज, तीन भर के पायल, रंगन-रंगन के चार डिब्बा चूड़ी, अलता, अइना, कंघी, पाउडर दौरा नियर साज के पेठा देलन हल ।)    (सारथी॰12:17:21:1.37)
297    धउड़ना (दे॰ धउगना) (जब जंगल में सड़क बने लगल त देह पर तनि रोगन चढ़ल । सब जन्नी-मरद, हियाँ तक कि छोट-छोट बाल-बुतरू से लेके अधअदमी तक के काम मिल गेल हल । सड़क बनावे में ठिकेदार आउ ओकर आदमी मजूर खोजे खातिर गाँव-गाँव धउड़ऽ हल ।)    (सारथी॰12:17:8:2.6)
298    धपधप्पी (= तेज गति से चलने से कदमों की आहट) (रात में कत्तेक टरक, बस रूकऽ हे । रात भर चूल्हा जरते रहऽ हे । गली-गुच्ची में अन्हारो में धपधप्पी होते रहऽ हे । ओकर माथा झनझना गेल आउ लगल कि गली के धपधप्पी सुनके नीन टूटल आउ बूढ़-पुरनियाँ के बात कान में गूँजे लगल - "अब हमनी सब के सत-पत उठइत जा रहल हे । कोय कहतो-महतो नञ् । छँउड़िन ठिठियाल चलऽ हइ ।")    (सारथी॰12:17:9:2.12, 14)
299    धाड़ा (शनीचर पुछलकइ - "मोटरिया में की हिकउ ?"/ सोमरा बोलल, "चिनियाबेदाम ।"/ शनीचर ओकरा हाथ से उठाके देखलकइ - मानो तौलइत कहलकइ, 'लगऽ हइ पाँच सेर से ऊपर हइ । एक धाड़ा ने हो जाय ?)    (सारथी॰12:17:17:1.20)
300    धिरकाना (= धमकी देना) (केतना उस्सठ होवऽ हे महाजन । तनिक दाया-माया नञ् । धिरका-धिरका के पइसा वसूलतो । गारी-गलौज तो मानऽ ओकर बपौती हे । मन नञ् पारे कि हाथ से पइसा छीन ले । देबइ घरी मेल्हा-मेल्हा के बोलतो कि कइसउँ ले ले । फेर लेला पर तो जइसे हुँड़ार-सियार हो जइतो ।)    (सारथी॰12:17:8:1.43-44)
301    नउका (= नयका, नया) (महुआ कत्तेक दिन से टपक रहल हे । ई समय में पूरा इलाका महमह करे लगऽ हे । महुआ के महक से मन भर जा हे आउ फेर पुरनका महुआ भी ताजा हो जाहे । नउका महुआ के महक से मन जब बउँखऽ हे त आदमी पुरनका महुआ निकाल के रात-विरात तक सिझइते रहऽ हे ।)    (सारथी॰12:17:9:2.34)
302    नज्जर (= नजर; दृष्टि) (केतना उस्सठ होवऽ हे महाजन । तनिक दाया-माया नञ् । धिरका-धिरका के पइसा वसूलतो । ... घर-अंगना हिअइतो । बेटी-बहू पर नज्जर गड़इतो । हिसाब-किताब में जित्ते गाय गिले ले तइयार ।)    (सारथी॰12:17:8:1.49)
303    नटलील्ला (नेटुआ के नाच आउ मानर के थाप तो मुसहरी से उपहिए गेल । ओकर जगह बैंजो के धुन पर ताशा के थाप, साथ में लौंडा ... । जीन्स ढिल्ला करऽ, नटलील्ला करऽ आउ 'चोलिया के हूक लगा द राजा जी' जइसन संगीत के साया में शादी संपन्न ।)    (सारथी॰12:17:21:1.47)
304    नतीजा (~ करना = परेशान करना) (पड़िया तो घरे आके खटिया पर ढह गेल आउ भोकार पार के काने लगल । ऊ मने-मन बीझना आउ बाझो सिंह में फरक जोड़े लगल । बीझना ! हम्मर भतार ! ... मोछमुतवा के जनु के सहका देलकइ कि बियाह के बाद से नतीजा कर रहल हे । आउ बाझो सिंह ! ओकर आँख समांग बिला जाय निपुतरा के । आझ हमरा कोय करम के नञ् छोड़त हल ।)    (सारथी॰12:17:23:2.46)
305    ननकिलाट (हम्मर लोकनाथ बाबू के एन्ने चाल-ढाल, पहनावा-ओढ़ावा में बहुते बदलाव आ गेल ह । ... परसों ऊ मटका के कुरता, ननकिलाट के चूड़ीदार पइजामा पहिनले आउ ऊपर से बंडी डालले चाय दोकान पर पहुँचला ।)    (सारथी॰12:17:36:1.30)
306    ननद-भोजाय ('रोज चरावे में की हइ । तों घर के काम करहीं, हम चरइबइ ।' - 'हूँ, घर के काम ! ननद-भोजाय दू-दू गो मिलके काम रहऽ हे आउ एतना बड़ाय । हम तो एकल्ले ने गोरूअन के चरावऽ हिअउ । साँझ के पत्ता भी ले-ले आवऽ ही, रात में खिलावे खातिर । तों कइले हें ?' बात ई हे कि सउँसे गाँव के जनावर एक्के सहेर में चरऽ हे । तिलका के खेले के भी समय मिल जा हे ।; ओकर हालत देखके बाऊ बोललन, 'घर के याद आवऽ हउ ? होवऽ हइ हो, पहिले-पहिल ने जा रहलहीं हे, एहे लेल । घबड़ाय के बात नञ् हइ हो । घर में दू गो ननद-भोजाय हइये हइ । गाय-गोरू के घास गढ़के खिलावत नञ् । समद देलिए हे । भूखल गोरू पग्गह तोड़ दे हे ।')    (सारथी॰12:17:7:2.1, 9:3.20)
307    नन्ना (= नान्ना; नाना) (हाँ ... हाँ ! बोल बिटिया ... बोल - नान्ना ! बोल, बोल नान्ना ! बच्ची खुशी से किलकइत कभी माय के देखे त कभी बुजुर्ग के । ओकरा दू दुधिया दाँत उगि आल हल । ओकरे चमकावइत ऊ किलकल ... आउ चनकइत बोलल - नन्ना ! नवयुवती माय आउ बुजुर्ग दुन्नूँ निहाल हो गेलन ।)    (सारथी॰12:17:25:2.1)
308    नन्हकन ('नन्हका' का बहु॰) (मन के पीड़ा आँख के लोर बनि गेल । ओकर लोराल आँखि तर दुन्नूँ नन्हकन के चेहरा घूमि गेल । ओकर करेजा खुंडी-खुंडी हो गेल । ऊ काँपि उठल । देह के रोइयाँ गनगना गेल - आज भी चूल्हा जरावे भर कमाय न भेल !)    (सारथी॰12:17:15:1.37)
309    नरकटिया (गंगा के दुन्नूँ किछार लबालब ! पाट फैलके एतबड़ गो हो गेल कि ऊ किछार तनियो नञ् जनाय ! गंगा के पानी सोता से बहइत खेत-खंधा में घुसऽ लगल । लहलहायत जिनोर, नरकटिया, चीना, कौनी के फसील गंगा के पानी अइसइँ निंगलऽ लगल जइसे भुक्खल राछसीनी टोनगर शिकार के ।)    (सारथी॰12:17:10:1.20)
310    नरभसाना (एक रोज डॉ॰ शंभु फोन कइलथिन - 'किरण जी, कारू गोप चल गेलथुन ।' उनखर भरभराल अवाज सुनके ई पूछे के बउसाव नञ् परल कि ... 'कहाँ ... ?' दिमाग सनसनाय लगल, माथा घूमो लगल ... देह थिरा गेल ... नरभसा के आँख मुन लेलूँ ।)    (सारथी॰12:17:34:1.19)
311    नान्ना (= नाना) (ऊ बच्ची के बुट्टी भर के मुट्ठी अपन हाथ में थामि रखलक हल आउ थोड़े झुकइत बच्ची के चेहरा से अपन मुँह सटा के हौले-हौले, आगू-पीछू झुकि-झुकि के बुजुर्ग दने इशारा करि के ओकर जुबान से बोलावे के जतन करि रहलन हल - बोल बुनियाँ ... नान्ना ! बोल ... नान्ना ! बुजुर्ग के चेहरा ममता के उजास फेंकइत खुशी से झलमल-झलमल करि रहल हल ।)    (सारथी॰12:17:25:1.25, 26)
312    नापल-जोखल (सपना भी उकाते के देखके उड़ान भरऽ हे, एकदम नापल-जोखल । घोड़ा पर सवार राजकुमार महल के अँटारी से झाँकइत राकुमारी के गोदी उठाके फुर्रऽऽऽ जइसन सपना भला बीझना के आँख पर कहाँ से बइठत, मुदा ओकर सपना भी कम अजगुत नञ् रहऽ हल ।)    (सारथी॰12:17:20:3.38-39)
313    नारा (बीझना बजार से गुजर रहल हल कि फुटपाथ के एगो दोकान पर ठमकि गेल । अइना, कंघी, नारा, सेनुर, टिकुली, चूड़ी, लहठी आउ ऊहे 32 नम्बर जइसन ढेर जीनीस जहाँ-तहाँ टाँगल हल । दोकान पर पड़िया जइसन-जइसन ढेर लड़की भीड़ लगइले दाम-साठ करे में मसगुल ।)    (सारथी॰12:17:22:2.3)
314    नावा (= नाया; नया) (तहिया से कहियो होटल के रोटी त कहियो सालन आउ अइसइँ कुछ ने कुछ आवे लगल । तिलका पूछे त सब के एक्के जवाब । एक दिन भउजी के नावा लाल रंग के साड़ी देख के चउँकल । ऊ दिन कुछ नञ् पूछ सकल ।)    (सारथी॰12:17:9:2.28)
315    नितरो-छितरो (कापो बाबू के नजर दूर लहलहाइत धान के गहराइल आउ संस्कार बस शरम से झुकल बाली पर अँटक गेल । भर छाती के बाउग धान देखके नितरो-छितरो हो जा हल मन ।)    (सारथी॰12:17:13:2.14)
316    निपुतरा (एक जुटी पर दस हजार, ओकरा में पाँच हजार से बेसी दादनी, जे पहिलहीं अँचरा के खुँटी से ससर गेल हल । भट्ठा पर चढ़े घड़ी पाँच हजार से कमे हाथ लगल । ओकरा पर ऊ निपुतरा बाझो सिंह महीना दिन से आँख गड़इले जब बागीबरडीहा टीसन पर ऊ छेक लेलक, सब लूर-बुद्धि हेरा गेल । एगो सिंघाल पाठा तो खूँटा से खोलिए लेलक हल, बत्तीस सौ रुपया ऊपर से टांकले । "ले जो रे निपुतरा" बुदबुदाल आउ अचरा से खोल के बत्तीस सौ रुपैया गिन देलक ।; पड़िया, बाझो सिंह आउ बत्तीस नम्बर में ओझराल बीझना के कान सनसनाय लगल, 'हम्मर कोय कसूर नञ् हे । हम तो निपुतरा बाझो सिंह के कुमारे में देखवो नञ् कइली ।')    (सारथी॰12:17:20:1.20, 26, 22:2.21)
317    निपुतरा (पड़िया तो घरे आके खटिया पर ढह गेल आउ भोकार पार के काने लगल । ऊ मने-मन बीझना आउ बाझो सिंह में फरक जोड़े लगल । बीझना ! हम्मर भतार ! ... मोछमुतवा के जनु के सहका देलकइ कि बियाह के बाद से नतीजा कर रहल हे । आउ बाझो सिंह ! ओकर आँख समांग बिला जाय निपुतरा के । आझ हमरा कोय करम के नञ् छोड़त हल ।)    (सारथी॰12:17:23:2.48)
318    निमाहना (बाऊ के लगल जइसे तिलका अब बुतरू नञ् हे । समझावइत कहलन, "ईम साल केसरी के निमाह दिअइ तब भार हौला हो जाय । जुगाड़ बइठे तब ने । हम तो दोवाहो खोज रहलिए हे ।")    (सारथी॰12:17:8:3.11)
319    निहोरा-पाती (ई दुनो ओने निहोरा-पाती में लगल हल तब तक ओने ओकर मरीज दम तोड़ चुकलइ हल ।/  आखिर लहाश घर लाको सब विध-वेहवार करके मँड़रिया पर जला देलक । तेरह दिन में घरजाना करके पाक हो गेल ।)    (सारथी॰12:17:18:3.52)
320    नून-रोटी (मन के पीड़ा आँख के लोर बनि गेल । ओकर लोराल आँखि तर दुन्नूँ नन्हकन के चेहरा घूमि गेल । ओकर करेजा खुंडी-खुंडी हो गेल । ऊ काँपि उठल । देह के रोइयाँ गनगना गेल - आज भी चूल्हा जरावे भर कमाय न भेल ! हे भगवान ! काहे लक्ष्मी मइया ? केकरो छप्पर फारि के त केकरो नून-रोटी भी नञ् !)    (सारथी॰12:17:15:1.42)
321    पंद्रहियाँ (बाझो सिंह के हरवाहा लुझन अप्पन जिनगी खपा देलक ड्योढ़ी पर । एक रोज सानी लगइते नयका बिरनामा भैंसा दुन्नू टाँग के बीच सींग घुसा के अइसन पटका मारलक कि फेन ऊ नञ् उठल । एक पंद्रहियाँ से जादे खटिया पर पड़ल-पड़ल सौंसे देह बेड सोर से भर गेल तब लुझन बोलावे लगल मौत के ।)    (सारथी॰12:17:20:1.35)
322    पग्गह (= पगहा) (ओकर हालत देखके बाऊ बोललन, 'घर के याद आवऽ हउ ? होवऽ हइ हो, पहिले-पहिल ने जा रहलहीं हे, एहे लेल । घबड़ाय के बात नञ् हइ हो । घर में दू गो ननद-भोजाय हइये हइ । गाय-गोरू के घास गढ़के खिलावत नञ् । समद देलिए हे । भूखल गोरू पग्गह तोड़ दे हे ।')    (सारथी॰12:17:9:3.22)
323    पच् दनी (नरेन्दर सोचऽ हे - ठगबनीजी के घोषणा ! गरीब के पूछ कहउँ नञ् । बड़का लेल विज्ञापन । पैसा-वलन के पूछ । ऊ ई अंधेर व्यवस्था पर पच् दनी थूक दे हे ।)    (सारथी॰12:17:16:1.10)
324    पछियाही (अगहन महीना के छोटगर दिन चार बजल कि साँझ भरल । लरम-लरम जाड़ा में सुरूज के लरम-लरम किरण पछियाही टोला में समा रहल हल ।)    (सारथी॰12:17:20:2.40)
325    पटकम-पटकी (= पटका-पटकी) (एन्ने लालटेन के बरनल में करासन चढ़ गेल हल । भभक-भभक के कभी तेज त कभी मद्धिम अन्हार आउ इंजोर में पटकम-पटकी । भभकते-भभकते लालटेन बुता गेल ।)    (सारथी॰12:17:21:2.36)
326    पटपटाना (संयोग बूझऽ, ऊ गाँव में हैजा फैल गेल । आदमी चील-कौआ नियन पटपटाय लगल । गाँव वलन के चनका-बुन छिटकल - 'हो न हो, ऊहे पगलवा के करामात रहे । बुझा हउ पहुँचल फकीर हलउ ... खोज । ऊहे आहि-उपाय करतउ ।' फिन की हल, आदमी खिंड़ल । यमुना सिंह के पकड़ि के लावल गेल । ऊ चौपट्टी गाँव घूम गेला । सुनऽ ही, महामारी थमि गेल ।)    (सारथी॰12:17:27:3.35)
327    पटवारी ("ई तो ठीके कहऽ हो कापो भइया । एतना दिन से जोत-कोड़ रहलिअइ हे, एगो अपनापन के बोध हो गेलइ हे । ई खेत, ई बगइचा, ई गंगकिनारी, ई आर, ई अलंग, सभे कुछ अपना लगो हे । दू अंगुल आरी ले फौदारी हो गेलइ हल भइया । बाकि ... " एगो थक्कल-हारल सिपाही नियन कहलका पटवारी जी । / "याद हो ने पटवारी जी, खेते ले ने महेसरा दुसाध के मूड़ी काट लेलहो हल । सौंसे गाम साथ देलको हल । ई अलग बात हइ कि तों केसवा जीत गेलहो, बाकि केतना दिन जेल में रहलहो हल ?")    (सारथी॰12:17:13:3.13, 15)
328    पटेंगन (बरियात देखके गाँव के लोग सिहा गेल । नेटुआ के नाँच । हाय रे नाँच ! कमाल के नाँच हलइ ! कुटुम समितगर हलइ । खूब खियैलकइ - सूअर के मांस-भात । दारू-ताड़ी के नदी बहा देलकइ - जे जत्ते खा ! जत्ते पीयऽ ! बरियात पीको ओघड़ गेला जे जहाँ के तहाँ पटेंगन ।)    (सारथी॰12:17:18:2.43)
329    पट्टेदार (साँझ के महरानी थान में मिटिंग लगल । गाम के जेठ-रैयत, बटइदार आउ पट्टेदार सभे जुटलथिन हल - भागवत बाबू, तिरपित बाबू, रामशरण बाबू, एकादश बाबू, मनीजर साहेब, पटवारी जी, तोखी सिंह, दशरथ सिंह, कापो सिंह, किसुन महतो, रामस्वरूप पांडे, ओगैरह तीनो टोला के लोग ।)    (सारथी॰12:17:13:2.31)
330    पतलडेर (सोमरा अप्पन छोटका अँखिया से देखलकइ, बड़का मूँद के,  कहलकइ, "हमरा तो दुन्नो से लखा दे हइ बाबू ! तब हमरा काना कइसे कहलहीं ?" शनीचर कहलकइ, "तों कान नै हहीं, डेर हहीं । मौगी होतउ पतलडेर । देखतउ तोरा, लगतउ दोसरा के देखब करऽ हइ । देखतउ पूरब, तब लगतउ दक्खिन देख रहलइ ह आर कि !"; लड़की देखो लगला । मिले तो जादातर काना  ले कानी । ई तो तइये हलइ मुदा ई बढ़िया कद-काठी-सोलिट देह वाली चाहऽ हलखिन से नै मिल रहल हल । आखिर उहे मिल गेल । तनी बेटवे नियर पतलडेर । बान्हि के कि कहना ? ... घोड़ कटार बान्हि । कार कसौटी पाथल सन । ओकरा में हीरा के चमक जइसे भीतर से फूल रहल हे ।)    (सारथी॰12:17:18:1.54, 2.14)
331    पत्तर (भोरगरे जानवर खुट्टा से खुल गेल । सबके हाथ में तेल पिलावल लाठी, जेकरा में पत्तर ठोकल, गोवा लगल । गंगा के किछार पर भीड़ जमा होवऽ लगल ।)    (सारथी॰12:17:10:2.7)
332    परवर (= परवल) (नहा-धो के तैयार भेलूँ त भोज के पंगत लग गेल । चूड़ा, दही, चीनी के मगहिया भोज । ऊपर से जी फेरन परवर के भुंजिया ।)    (सारथी॰12:17:31:3.28)
333    पराना (= भागना) (चानो का गरजला, "अबकी लाठी में सुरधामे ! हमरा चीन्हलें कि नञ् ?' भगत त हक्का-बक्का ! ई फेन लाठी उसाहलका, "टुकुर-टुकुर की ताकऽ हें ? चीन्हलें कि दिअउ फेन लाठी ?" लाठी से भी जादे खतरनाक इनखर गोसाल चेहरा बुझा रहल हल । भगत के भूत परा गेल । भीड़ खुसुर-फुसुर करे लगल ।)    (सारथी॰12:17:11:2.46)
334    पलटौनी (ओकर माय अपराधी भाव से बूढ़ा के आँख में झाँकलन आउ बेटी के हौले डाँटइत अपन गोदी में खींच लेलन । ऊ बच्ची के गील चड्डी उतारि के बगल धैल अपन प्लास्टिक के दोलची में डाल देलन । ऊ बच्ची के दोसर चड्डी न पेन्हइलन । के जाने ओकरा पास दोसर पलटौनी हल कि नञ् ?)    (सारथी॰12:17:25:1.4)
335    पल्लह (सोमर कलकत्ता चल आयल । ... कोय तरह से पेट चलइ लायक एक दोकान में नौकरी लग गेल । काम करो लगल । मुदा डाल के छूटल बानर आर घर के छूटल आदमी पल्लह नै पावऽ हइ, से हाल । कलकत्ता के पानी एकरा नै सूट कइलकइ, बेमार हो गेलइ ।)    (सारथी॰12:17:19:3.12)
336    पहनावा-ओढ़ावा (हम्मर लोकनाथ बाबू के एन्ने चाल-ढाल, पहनावा-ओढ़ावा में बहुते बदलाव आ गेल ह । दोस-मोहिम आउ चौक-चौराहा पर उनखे चरचा हो रहल हे ।)    (सारथी॰12:17:36:1.2)
337    पहमे (पहिले ठीकेदार गाँव-गाँव जाके आदमी तलासऽ हल । मुदा अब जंगल दने नञ् जा हे । अदंक भर गेल हे । बाहरी आदमी एकदम नञ् अइतो । गामे के आदमी पहमे समाद जइतो आउ काम पर जाय वलन सब झोंड़ के झोंड़ शहरे अइतो । समाद देवे वला आदमी के सब कुछ समदल रहऽ हे । मर-मजूरी के सब बात तय ।)    (सारथी॰12:17:9:1.20)
338    पहुरा (सोमर कहलकइ, "तब कर दहीं काहे नै बाबू ?" शनीचर कहलकइ, "बियहवा करभीं तब सातो पहुरा बिक जइतउ । बड़ी खतगर सुगरी खोजके लइलिअउ हे । एकर माय बारह बच्चा बियावऽ हइ, एक बेरी में देखऽ हीं, पहिलठ में सात बच्चा बिअइलइ । सोचलिअइ हल - पाँचो के खस्सी खोला देबइ । दू गो सुगरी अगिला साल मोखि जइतइ । बस झरइत नै झरतइ । खसिया के बेचके अगिला साल तोर बियाह ।'; सोमरा कहलकइ, "तब छोड़ दे बाबू । हमर पहुरे बिक जायत, तब हम नै बियाह करब ।"; सोमरा कहलकइ, "तब जल्दी बियहवा कर दहीं बाबू । बिक जाय पहुरा कोय फिकिर नै ।")    (सारथी॰12:17:18:1.13, 21, 35)
339    पाछूहिया (आगू सोमरा हेलल, मागु से कहलक - लुगवा ऊपरि करि लिहें, तों हमरा से नाटा हहीं, सड़ीवा भींग जइतउ ! जब पूरा बीच आयल तब औरतिया पूरा कपड़ा पेट पर चढ़ा लेलक । सोमरा पीछे घूम के देखलक । मौगी कुरोध के बोललइ, "दुर्रर्र ने जाय छुछुन्नर ! ... हम बे नगन होल जाही । ई पाछूहिया को की देखऽ हीं ?" सोमरा कहलकइ, "अरे देखऽ हिअइ - हमर सातो पहुरा कहाँ हइ ?")    (सारथी॰12:17:18:3.4)
340    पिरकी (लुझन चार दिन से आँख नञ् खोललक । खाना-पीना भी बंद । बीझना के माय अँचरा पसार के बोलल - "हे देवता, देवी, गाम गोसइयाँ, पान के पिरकी फेंक देही चाही निंगल जाही ! हे बीझना के बाऊ ! अब केकर असरा देख रहलऽ हे ... !" लुझन के चेहरा से दरद के भाव उपहि गेल ।)    (सारथी॰12:17:20:2.8)
341    पिलावल (तेल ~ लाठी) (भोरगरे जानवर खुट्टा से खुल गेल । सबके हाथ में तेल पिलावल लाठी, जेकरा में पत्तर ठोकल, गोवा लगल । गंगा के किछार पर भीड़ जमा होवऽ लगल ।)    (सारथी॰12:17:10:2.7)
342    पिलुआ (= छोटा बच्चा) (अब लाली धपे लगल हल । रतचलवन जानवर कोर पकड़ लेलक हल । खाली सियार, वनबिलाड़ या खिखिर धउगइत-भागइत एन्ने-ओन्ने झलक जा हल । सियार या वनबिलाड़ डगर काटलक त बाउ थुकथुका के आगू बढ़इत बुदबुदाय लगऽ हल - 'या जंगलिया माय, तनि सहाय रहिहऽ । एगो पिलुआ साथ हको । अइते पाठी चढ़इवन ।')    (सारथी॰12:17:7:3.7)
343    पुछार (ओकर दुन्नूँ बुतरू आके दुइयो पट्टी लिपटि गेल । ऊ थकान अउ उदासी भूलि के चिलकन में ओझरा गेल । / 'बाऊ ! हमरा भइया मारलको ।' / 'नञ् बाऊ ! ई झुट्ठे कहऽ हो !' / 'चलहीं त मइया से पुछार करा दे हिअउ ।' / 'तोहीं ने पहिले ढकललहीं ?' / 'तों मुँहाँ दुसलहीं, तब ने ढकललिअउ ।')    (सारथी॰12:17:15:2.17)
344    पुरइनी (संसार में रहके भी एकर कारिख से बच्चल, पुरइनी के पात नियन कादो से अनछुअल । कहियो उनखर मुँह से कोय फूहड़ गप्प या कुबोल या गोसायल बोली हम नञ् सुनलूँ ।)    (सारथी॰12:17:34:3.43)
345    पूड़ी-बुनिया ("आह ! न आवल चाहित हलइ । लोग के कहे में आ गेली । सोचइत हली कि कम्बल मिलला पर जाड़ा ठीक से कटत । भर हिन्छा पूड़ी-बुनिया खायब ... बाकिर ... ।" पछतावे लगल बेदामी ।)    (सारथी॰12:17:6:1.15)
346    पेन्हावा-ओढ़ावा (एक रोज डॉ॰ शंभु फोन कइलथिन - 'किरण जी, कारू गोप चल गेलथुन ।' उनखर भरभराल अवाज सुनके ई पूछे के बउसाव नञ् परल कि ... 'कहाँ ... ?' दिमाग सनसनाय लगल, माथा घूमो लगल ... देह थिरा गेल ... नरभसा के आँख मुन लेलूँ मुदा आँख के आगू उनखर मोहिनी रूप, पेन्हावा-ओढ़ावा आउ सबसे जादे उनखर खुँट्टी केतारी के जड़ी जइसन मीठगर बोली आकार लेवो लगल ।)    (सारथी॰12:17:34:1.21)
347    पोरगर-पोरठगर (~ लकड़ी) (बाऊ जी परदेस आउ बस बाल-बच्चे घर में । ... गरमी के दिन में बीड़ी के पत्ता तोड़ऽ हे । अइसे सब मिलके लकड़ी चूनऽ हल । पोरगर-पोरठगर लकड़ी नञ् काट पावऽ हल । ई लेल झाड़ियो-झूरी चून ले हल । ओकरे में से चून-बिछ के कहियो मइया हाट पहुँचा दे हल ।)    (सारथी॰12:17:8:1.21)
348    फट्टल-चिट्टल (साँझ के ऊहे बाबा जगइलन, 'उठ उठ हो,  बड़े सरकार आ रहलखूँ हे ।' हम हड़बड़ा के उठ गेलूँ । उनखे दर्शन ले त हमर आँख तरसि रहल हल । देखऽ ही त पाँच साढ़े पाँच फीट के लमहर पक्कल बाल-दाढ़ी, दुन्नूँ ठेहुना पर फट्टल-चिट्टल कपड़ा लपेटले खाली गोड़ में पायल, नाक में बुलाकी, माथा में चन्दन, कान में कनबाली पेन्हले चार-पाँच चेला-चाटी साथ सरयू तट से चलल आब करऽ हथ ।)    (सारथी॰12:17:27:1.37)
349    फरछो-फुरछी (जइसहीं गुरु जी माइक के सामने खड़ा होवो हला, मैदान फरछो-फुरछी । फिन गुरु जी दमाही करो लगो हला - 'तोहर जिनगी सुधर जइतउ रे मैना नटराज नियन' । सभा सन्न । सुनेवला के चेहरा खिल जा हल ।)    (सारथी॰12:17:34:3.25)
350    फसील (दे॰ फसिल) (गंगा के दुन्नूँ किछार लबालब ! पाट फैलके एतबड़ गो हो गेल कि ऊ किछार तनियो नञ् जनाय ! गंगा के पानी सोता से बहइत खेत-खंधा में घुसऽ लगल । लहलहायत जिनोर, नरकटिया, चीना, कौनी के फसील गंगा के पानी अइसइँ निंगलऽ लगल जइसे भुक्खल राछसीनी टोनगर शिकार के ।)    (सारथी॰12:17:10:1.20)
351    फारिग (दे॰ फरागत) (हम धार संग तइरइत पलटि के देखली, सब नहा-नहा के फारिग हो चुकलन हल ।)    (सारथी॰12:17:27:1.8)
352    फुर-फुर (~ हावा) (हम हनुमान मंदिर में फर्श पर लोघड़ि गेलूँ । फुर-फुर हावा लगि रहल हल । थकान के चलते हमरा नींद दोम देलक । साँझ के ऊहे बाबा जगइलन, 'उठ उठ हो,  बड़े सरकार आ रहलखूँ हे ।')    (सारथी॰12:17:27:1.31)
353    फुलंगी (कहियो सबेरे उठ जा हल त दलदल कँपइत पहाड़ के पुरवारी ठइयाँ चउरगर पत्थर पर बइठ के रउद खइते रहऽ हल । ओजा गाँव के अउरो ढेर सा बुतरू-बानर से लेके बड़गर आदमी तक रउद सेंके हे । नीचू में खेत आउ तनि ऊपर में चउड़गर जगह । तेकर ऊपर पहाड़ के फुलंगी ।; कवि-गोष्ठी में जब सुनताहर उबो लगो हलो, झुको लगो हला, तउ गुरु जी के बोलावल जा हल - 'जाग गे बहिना, तोड़ अपन निन्दिया ।' की पता हल कि हमनी के जगाके ई अपने सुत जइता ... गढ़गर नीन में, ... लमहर नीन में । आझ ऊ अपन खोंता फुलंगी पर बना लेलका ।)    (सारथी॰12:17:7:1.20, 35:1.36)
354    फेद-फेदी (बात ई हे कि सउँसे गाँव के जनावर एक्के सहेर में चरऽ हे । तिलका के खेले के भी समय मिल जा हे । सहेर के देखइ लेल फेराफेरी बाँध दे हे आउ गोरखिया सब मारे गुल्ली-डंडा, फेद-फेदी आउ कहियो हाथी-घोड़ा के खेल ।)    (सारथी॰12:17:7:2.9)
355    फेरन (जी ~) (नहा-धो के तैयार भेलूँ त भोज के पंगत लग गेल । चूड़ा, दही, चीनी के मगहिया भोज । ऊपर से जी फेरन परवर के भुंजिया ।)    (सारथी॰12:17:31:3.28)
356    फौदारी ("ई तो ठीके कहऽ हो कापो भइया । एतना दिन से जोत-कोड़ रहलिअइ हे, एगो अपनापन के बोध हो गेलइ हे । ई खेत, ई बगइचा, ई गंगकिनारी, ई आर, ई अलंग, सभे कुछ अपना लगो हे । दू अंगुल आरी ले फौदारी हो गेलइ हल भइया । बाकि ... " एगो थक्कल-हारल सिपाही नियन कहलका पटवारी जी ।)    (सारथी॰12:17:13:3.11)
357    बउँखना (दे॰ बौंखना) (महुआ कत्तेक दिन से टपक रहल हे । ई समय में पूरा इलाका महमह करे लगऽ हे । महुआ के महक से मन भर जा हे आउ फेर पुरनका महुआ भी ताजा हो जाहे । नउका महुआ के महक से मन जब बउँखऽ हे त आदमी पुरनका महुआ निकाल के रात-विरात तक सिझइते रहऽ हे ।)    (सारथी॰12:17:9:2.35)
358    बउखल (= बउँखल) (उनखर नजर गोपाल-माय के सेनूर भरल मांग पर जाके ठहर गेल । आँख में याद के बादर उमड़ल-घुमड़ल आउ दू बून पानी बरसा देलक ... रंथी पर ... । / 'राम नाम सत्त हे - सबके इहे गत्त हे ।' / आझ भोरहीं से कापो चा के मन बउखल हल ... कहलखिन हल - "ऐं हो, हमरा अगिया के देतइ ?")    (सारथी॰12:17:14:3.36)
359    बजब (झुनकी के एगो सरंगी हल । एक दिन अपन माय के सरंगी देवइत कहलन, "हले, ई सरंगिया रखि दे । हम कनउ से अइबउ ने त ई अपने-अपने बजऽ लगतउ ।" कहि के घर से निकलि गेला । माय ओकरा कोठी पर रखि देलथी । दू-चार दिन के बाद एक दिन सरंगी अपने आप बजऽ लगल त माय कहलकी, "अहे बड़की, सुनहीं ने, सरंगिया बजब करऽ हउ । बुझा हउ बड़का आ रहलउ हे । ओकरो सिधवा लगा दहीं ।" सुनऽ ही, माय के बोलते-बोलते झुनकी अपन अंगना में ठाढ़ हला ।)    (सारथी॰12:17:28:2.2)
360    बटइदार (साँझ के महरानी थान में मिटिंग लगल । गाम के जेठ-रैयत, बटइदार आउ पट्टेदार सभे जुटलथिन हल - भागवत बाबू, तिरपित बाबू, रामशरण बाबू, एकादश बाबू, मनीजर साहेब, पटवारी जी, तोखी सिंह, दशरथ सिंह, कापो सिंह, किसुन महतो, रामस्वरूप पांडे, ओगैरह तीनो टोला के लोग ।)    (सारथी॰12:17:13:2.31)
361    बड़गर-बड़गर (~ गाछ) (पहाड़ के उँचगर जगह पर चढ़के तिलका तनि पाछू हिअइलक । जंगल के बड़गर-बड़गर गाछ में डूबल गाँव नञ् लखाल । ओकरा लगे लगल कि जइसे गाँव छूटल जा हे ।)    (सारथी॰12:17:7:3.9)
362    बतकुच्चह (दे॰ बतकुच्चन) (ऊ थकान अउ उदासी भूलि के चिलकन में ओझरा गेल । / 'बाऊ ! हमरा भइया मारलको ।' - 'नञ् बाऊ ! ई झुट्ठे कहऽ हो !' - 'चलहीं त मइया से पुछार करा दे हिअउ ।' - 'तोहीं ने पहिले ढकललहीं ?' - 'तों मुँहाँ दुसलहीं, तब ने ढकललिअउ ।' - 'ढकललहीं तब कुतवा पर नञ् टगि गेलिअइ ? काटि लेते हल तब ?' - 'कटलकउ तो नञ् ने ?' - 'अउ काटि लेते हल तब ?' - 'काटतउ हल तब ने मारतहीं हल ?'/ नरेन्दर के बतकुच्चह पर हँसी आ गेल ।)    (सारथी॰12:17:15:2.25)
363    बदे (हम बुतरुए से झुनकिया बाबा के बदे ढेर खिस्सा सुनइत आवऽ हली, बकि उनखर दर्शन के सौभाग्य प्राप्त भेल जब हम अपन माय के साथ, जे उनखर शिष्या हल, अयोध्या गेली ।; हमरा ढेर रात तक नींद न आल । हम झुनकी बाबा बदे सोचइत रहि गेली । हमर मन जिज्ञासा से भरि गेल हल, जेकर सही उत्तर सूझ न रहल हल ।)    (सारथी॰12:17:26:1.7, 27:2.31)
364    बभनचूड़ा (< बाभन + चूड़ा) (लौटती बेरा ऊ मोगलसराय में कहलथिन - 'किरण जी, हमर गोबरलिटिया झर गेलो, तों अपन बभनचूड़वा निकालहो ने ... ।' हम उनखर मुँहा हिअइते रह गेलूँ हल ।)    (सारथी॰12:17:34:2.37)
365    बरनल (= बर्नर, burner) (एन्ने लालटेन के बरनल में करासन चढ़ गेल हल । भभक-भभक के कभी तेज त कभी मद्धिम अन्हार आउ इंजोर में पटकम-पटकी । भभकते-भभकते लालटेन बुता गेल ।)    (सारथी॰12:17:21:2.34)
366    बलसुनरी (~ मट्टी) ("भागवत बाबू ! अपने गाम के जेठ-रैयत हथिन । सोचथिन कि एन.टी.पी.सी. चालू हो गेल । हठुआमनी दमगर-दमगर राकस नियन चिमनी से धुइयाँ निकसो लगल, बिजली तैयार होवो लगल - सौंसे खेत-पथार के ऊपर से मोटका-मोटका तार टंगना नियन टंगा गेल - चउगिरदा करका बादर छुट्टा साँढ़ नियन टहलो लगल - जउन खेत में मिरचाय, रेंड़ी, बैंगन उपजो हे, ऊ बलसुनरी मट्टी पर कोयला के करका पौडर बिछ जइतो । की करभो तखने ?" चुप्पी के वातावरण में अपन शंखनाद कइलका कापो सिंह ।)    (सारथी॰12:17:13:3.39)
367    बलेसर (= pressure) (दिन भर लुबुर-लुबुर बकड़ी नियर खइते रहऽ हइ । जाने दिन-रात में दस बेरी खा हइ कि बीस बेरी । ऊ अनाज खा हइ ? हमरा तो लगऽ हे अनजा के सूँघऽ हइ । तब देखऽ हीं सूतल-सूतल पेट बाढ़ि गेलइ । ई कि हिको तब चीनी के बेमारी । ई कि तब हाट बलेसर तब पाद बलेसर । कुल बलेसर ओकरे पर चढ़ले हइ ।")    (सारथी॰12:17:17:2.2, 3)
368    बहरभूँइ (= (विशेष रूप से औरत का) शौच के लिए बाहर जाना) (खा-पी के बाहरे बथान पर सुत गेल । अधरात के नीन टूटल । एन्ने-ओन्ने हिअइलक त देखऽ हे कि सामने वला घर के केबाड़ी खुलल हे । एकाध जन्नी के अनइ-जनइ भी देखलक । पहिले तो लगल कि बहरभूँइ के बात होत ।)    (सारथी॰12:17:9:3.5)
369    बान्हि (चुप्पी तोड़इत सोमरा कहलकइ - बाबू ! ... छौंड़ी बड़ा जोर से कुरोधि को बोललइ, "रे काना ! कुमर ठिल्ला ! ... देखें नै - सेहे सती अभी तक बियाह नै भेलउ । बुढ़खुट्टा तो हो गेलें ।" ... शनीचर कहलकइ - "के, शोधना के बेटिया ! ऊ चोन्हीं, झखुराही रे ! ओकरे नियर तोर मागु नै होतइ ? देखहीं ने, अइसन कटघुरनी मागु नानि को देबउ कि देखइ वाला देखते रहि जइतइ । कार कछौटी शामर बान्हि; देखे राही पादे सिपाही । बियहवा तो कहीं तब इहे अगहन में करि दिअउ ।"; लड़की देखो लगला । मिले तो जादातर काना  ले कानी । ई तो तइये हलइ मुदा ई बढ़िया कद-काठी-सोलिट देह वाली चाहऽ हलखिन से नै मिल रहल हल । आखिर उहे मिल गेल । तनी बेटवे नियर पतलडेर । बान्हि के कि कहना ? ... घोड़ कटार बान्हि । कार कसौटी पाथल सन । ओकरा में हीरा के चमक जइसे भीतर से फूल रहल हे ।)    (सारथी॰12:17:18:1.7, 2.14, 15)
370    बामा (= बायाँ) (बीझना बियाह के बात सुनके हरिया गेल आउ ठोर पर नाचइत मुस्की नुकावे ले मुँह बामा पट्टी घुमा लेलक ।)    (सारथी॰12:17:21:1.19)
371    बार (= बाल) (पड़िया के चेहरा पर खतरा से निपटे वला भाव चिपक गेल, साँस में अलगे धाह आउ आँख में खून के छिटका । छाती के दुन्नू फूल चट्टान के माफिक जम गेल हल । मरद के सीना पर बार त जन्नी के सीना पर चट्टान ।)    (सारथी॰12:17:23:3.33)
372    बिजनसिया (= business करने वाला; व्यापारी) ("बाकि आझ के दौर में एकर (खेत-पथार के) भेलू घट गेल हे, बाऊजी । एगो बिजनसिया तनी गो दोकान देके कोय भी किसान से बढ़ियाँ खा-पेन्ह रहल हे । आझ सबसे बड़का चीज पइसा हे । एकरे से तरक्की संभव हे । तोर विचार सड़ गेलो हे ।")    (सारथी॰12:17:14:1.20)
373    बिरनामा (= बिरना; प्रजनन के लिए छोड़ा गया भैंसा) (बाझो सिंह के हरवाहा लुझन अप्पन जिनगी खपा देलक ड्योढ़ी पर । एक रोज सानी लगइते नयका बिरनामा भैंसा दुन्नू टाँग के बीच सींग घुसा के अइसन पटका मारलक कि फेन ऊ नञ् उठल ।)    (सारथी॰12:17:20:1.32)
374    बिसित (पड़ोस के मोदखाना से आधा किलो मोटका चावल आउ पाव भर आलू आल । गोलहत उतरइत-उतरइत बुतरू-बानर पाँच तुरी भंसा हुलकि आल । हर बार - 'सीझऽ दे, खइहें' के भरोसा पर दुइयो भाय नाक में सीझइत भात के भाप भरि लउटि आवे आउ कठघोड़ा में बिसरि के बिसित हो जाय ।; कुछ औरत अपन आँख मुनले जोर-जोर से ताली बजा-बजा मगन गावइत दिख रहलन हल । कुछ एकदम लुज-लुज बूढ़ी बुतरू-सन चकित खिड़की के बाहर के नजारा देखे में बिसित हलन ।; कुछ औरत अपन आँख मुनले जोर-जोर से ताली बजा-बजा मगन गावइत दिख रहलन हल । कुछ एकदम लुज-लुज बूढ़ी बुतरू-सन चकित खिड़की के बाहर के नजारा देखे में बिसित हलन ।)    (सारथी॰12:17:16:1.31, 24:1.21)
375    बिसुरना (माय के गोदी से बच्ची सरकि के हिलइत-डुलइत डिब्बा में डगमगाइत खड़ी रहइ के चेष्टा करि रहल हल । अपन माय के घुटना थम्हले ऊ तुरी-तुरी लुढ़कि के गिर जा रहल हल । एक-दू तुरी ओकर थकल-चूरल माय ओकरा उठइलन, मुदा तेसर तुरी ऊ खिजलाके बेटी के पीठ पर एगो हौले धौल जमा देलन । बच्ची सहमल आउ एने-ओन्ने मासूम-सन निहारइत अपन होठ चुनियावइत सिकोड़के बिसुरे लगल ।)    (सारथी॰12:17:24:3.17)
376    बिहने (~ से संझउकी तक) (चद्दर नञ् रहे के चलते ऊ कत्तेक बार रूसल हल । गोरू बंधल के बंधले छोड़ दे हल । तहिया दीदी चरावे ले जा हल आउ बिहने से संझउकी तक जंगले में चरइते रह जा हल ।)    (सारथी॰12:17:7:1.38)
377    बीयन (= बिन्ना, पंखा) (इंतजार के घड़ी बीतल । सुनीता पहिले एक्के थरिया में गोलहत काढ़ि के बाँस के बीयन से सेरावऽ लगल । कुच्चा के कुद्दी दुइयो के हाथ में दे देलक ।)    (सारथी॰12:17:16:1.34)
378    बुझौअल (बीझना के घर-गिरहस्ती संभाले लेल पड़िया कनियाय बनके आ गेल । बीझना आउ पड़िया के बियाह में बाझो सिंह के बढ़-चढ़ के हिस्सा लेना सउँसे गाम में बुझौअल बनल हल ।)    (सारथी॰12:17:21:1.53)
379    बुट्टी (ऊ बच्ची के बुट्टी भर के मुट्ठी अपन हाथ में थामि रखलक हल आउ थोड़े झुकइत बच्ची के चेहरा से अपन मुँह सटा के हौले-हौले, आगू-पीछू झुकि-झुकि के बुजुर्ग दने इशारा करि के ओकर जुबान से बोलावे के जतन करि रहलन हल - बोल बुनियाँ ... नान्ना ! बोल ... नान्ना ! बुजुर्ग के चेहरा ममता के उजास फेंकइत खुशी से झलमल-झलमल करि रहल हल ।)    (सारथी॰12:17:25:1.20)
380    बुढ़खुट्टा (चुप्पी तोड़इत सोमरा कहलकइ - बाबू ! कल्ह गेलिअइ पोखरिया में नहाय ले । झिगुलिया नहा को पीड़िया पर पुतली बदलब करऽ हलइ, अनचोक्के हमर नजरिया ओने चल गेलइ । छौंड़ी बड़ा जोर से कुरोधि को बोललइ, "रे काना ! कुमर ठिल्ला ! एने की हुलकइ हें, लहँगा ले लुलके हें । देबउ अँखिये में टकुआ भोंकि । हमरा नजर लगावइ हें, जुअन पिट्टा ! तोरा जुआनी में आग धर दिअउ ! तोर सरधा में गरदा पोरि दिअउ । देखें नै - सेहे सती अभी तक बियाह नै भेलउ । बुढ़खुट्टा तो हो गेलें ।")    (सारथी॰12:17:17:3.49)
381    बुनी-पानी ("अगे मइया ! जोर से बुनी-पानी आवइत हइ बिलटुआ के बाबू ! उठऽ-उठऽ, अब इहाँ से डेरा खंभा कबाड़ऽ ।" अकबकाएल बोललक मेहरारू ।)    (सारथी॰12:17:5:1.42)
382    बूँट-खेसारी ("तोर मुँह काहे लटकल हो, कापो ... ?" / "मुँह लटकावे के तो बात हइये हइ, मनिज्जर साहेब । ई धरती हम्मर माय ... हमनी एकर बेटा ... ई माय हमरा से छिना जायत ... एकर धरती पर गेहूम के बाली, बूँट-खेसारी के हरियरी कइसे झूमत ... ई बाउग, ई मकई के पेड़ ... बुढ़ारियो में भुट्टा, मखाना आउ लावा कहाँ से चलतइ मनीजर साहेब ? एकलाश लाल नियन दू रूपिया में एगो भुट्टा खरीदवऽ की ?")    (सारथी॰12:17:13:3.1)
383    बैक-पैक (= backpack, rucksack; a bag with two shoulder straps which allow it to be carried on the back, used by hikers) (ऊ हिंदी चीनी युवती हमरा आगू में हल । ओकरा पास बस एगो बैक-पैक हल । वहमें ओकर कौची-कौची हल, भगवान जानथ, बकि हम ई जानऽ हली कि वहमाँ ओकर दू साँझ के खाना जरूर हे ।)    (सारथी॰12:17:30:2.27)
384    बैल-धुर (हप्ते दिन बाद बीझना के बोलाके बाझो सिंह कहलन, 'अरे बीझना ! एन्ने देख रहलिअउ हे, बड़ी मनबढ़ू होल जाहीं । खेत-खंधा पर ध्याने नञ्, बैल-धुर उपासले, एक ड्राम चाउर फटके ले हइ ऊहो तोर माय सास पुतोह के हाथ में दहिए जम रहलउ हे । हमरा ई सब करवे ले दोसर मजदूर रखहीं पड़त त शादी-बियाह, मरी-गमी आउ डेढ़ कट्ठा घेवारी ... । सबसे चोथू हमरे बूझऽ हीं ।' बीझना के लगल कि बाझो सिंह अपन उकात दिखा रहल हे ।)    (सारथी॰12:17:23:1.15)
385    बैल-धूर (बाझो सिंह के देहरी से जुड़ल रहइ लेल भी ई जरूरी हे । आखिर घटल-बढ़ल उनइस-बीस वहइँ से ने पूरा होवऽ हे । बीझना के काँधा पर भी पालो रखा गेल हल । समय से पहिले जुआन हो गेल । दिन भर के हरवाही बैल-धूर के सानी-पानी, मालिक के दियल डेढ़ कट्ठा घेरवारी सब ओकरे जिम्मे ।)    (सारथी॰12:17:20:3.26)
386    बोथा (दे॰ बोथ; बोत) (बरखा त करिया नाग नियन सरसरायल बढ़ल आवइत हल आउ अब त देह पर बुनी गिरे लगल हल । तनीए देर में आदमी भींज के बोथा हो जइतन ।)    (सारथी॰12:17:5:1.48)
387    बोथाना (= बोत/ बोथ होना) (तिलका बाऊ साथ रपेटले जा रहल हल, एकदम भाउठे-भाउठे । ई लेल कखनउँ सोता तो कखनउँ झार-झंखार आउ कखनउँ पहाड़ियो पर चढ़े पड़ऽ हल । कातिक महीना रहइ के चलते ठेहुना तक सीत से बोथा गेल हल ।)    (सारथी॰12:17:7:2.48)
388    बोहनी (ओकर हाथ ओइसइँ जेभी से बहरा गेल, जइसे तातल खिचड़ी छूके अंगुरी । सड़क के किनारे पसरल सामान पर ओकर नजर ठहरि गेल । ऊ मने मन बुदबुदा हे - 'सब कुछ त ओइसइँ धइल हे । एगो पैंट आउ एगो फराके त बिक पाल ... सबेरे-सबेरे के बोहनी । औने-पौने भाव लगा देलूँ ।')    (सारथी॰12:17:15:1.16)
389    भभकना (एन्ने लालटेन के बरनल में करासन चढ़ गेल हल । भभक-भभक के कभी तेज त कभी मद्धिम अन्हार आउ इंजोर में पटकम-पटकी । भभकते-भभकते लालटेन बुता गेल ।)    (सारथी॰12:17:21:2.34)
390    भर (~ थरिया; ~ छाती; ~ मुँह नञ् बोलना) (तिलका के आँख तर गाँव, गाँव के सिमाना आउ पहाड़ पर से गिरइत झरना अइते रहल । ओकरा लगे लगल, अगर झरना के पानी सोझिया के गाँव दने मोड़ दे तो खेती-पाती हो सकऽ हे । अब तो गरमियो में धान रोपा हे, गरमा धान । फेर भर थरिया भात । ई दोना भर से भारी । परदेस की खातिर ?; कापो बाबू के नजर दूर लहलहाइत धान के गहराइल आउ संस्कार बस शरम से झुकल बाली पर अँटक गेल । भर छाती के बाउग धान देखके नितरो-छितरो हो जा हल मन ।; अभी पड़िया के गोड़ के अलता मेटाल भी नञ् हल कि बीझना बिदके लगल । जनु ओकर कान में के कौन मंतर फूँक देलक हे कि पड़िया से भर मुँह बोले नञ् ।)    (सारथी॰12:17:9:3.28, 13:2.13, 21:2.5)
391    भाउठे-भाउठे (तिलका बाऊ साथ रपेटले जा रहल हल, एकदम भाउठे-भाउठे । ई लेल कखनउँ सोता तो कखनउँ झार-झंखार आउ कखनउँ पहाड़ियो पर चढ़े पड़ऽ हल ।)    (सारथी॰12:17:7:2.45)
392    भिजुर (दे॰ भिजुन) (गोपाल रपरपाल चल गेल माय भिजुर । एकलौता बेटा ... माय के बिगाड़ल बेटा ... ओइसे त सब्भे बेटा माय के दुलरूआ होवे हे ।)    (सारथी॰12:17:14:1.52)
393    भिड़कल (तिलका उठल आउ घर दने सोझिया गेल । केबाड़ी भिड़कल मिलल । घर हेलल । एकदम सुनहटा । अँगना आउ ओसरा दुन्नो जगह के खटिया खाली देखलक ।)    (सारथी॰12:17:9:3.9)
394    भुक्खल-पियासल (गोपाल के बरबादी के सातो अध्याय खतम हो गेल हल, गोपाल के माय के करेजा फट गेल हल, बाकि कापो चा के करेजा तो पहिलहीं फट चुकल हल ... अब की फटत ? कापो चा पत्थल हो गेला हल । चार दिन के बाद भुक्खल-पियासल गोपाल के माय के बलड-परेसर लो हो गेल आउ डॉक्टर आवे से पहिलहीं ऊ बेटा के ठमा चल गेली ।)    (सारथी॰12:17:14:3.23)
395    भुनभुनाना (समझइलक गोपाल जी के भासो । गोपाल जी के मिजाज सनसना गेल । भुनभुनइते घर पहुँचल - "ऐं बाऊजी, तोरा की मतलब हो ? सौंसे गाम-गिराम इलाका में खुशी के लहर उठ रहल हे, आउ एगो तों विरोध कर रहलहो हे । सभे हमर माथा खराब कइले हइ ।")    (सारथी॰12:17:14:1.6)
396    भुररना (सोमर कहलकइ, "... देखऽ हिअइ, अपना किसना के, साँझ-बिहान चूड़ा साथ भूँज के मिला के खा हइ, ऊपर से चाह पीयऽ हइ सुड़ु ! ... वइसइँ हमहूँ खाय ले चाहऽ हिअइ ।" शनीचर कहलकइ, "तों सबेरे किसान के काम करे ले जइभीं । दिन भर कोदार पारो, भूख लगतउ, अनाज तो अनाज, माटी समेत पेट में पच जइतउ । ... ऊ अर देश के दुश्मन हिकइ, अदना के कमाय-खाय वाला । जे दिन चलउ, अगिया पर भुरर के खा जो । ओकरा जइसन बनइ ले सोचवो नञ् कर ।"; अब करीब-करीब बदाम घूर के छितराल आग पर भुरर गेले हल । दुइयो खाय लगल चुपचाप ।)    (सारथी॰12:17:17:2.9, 3.37)
397    भूलल-भटकल (= भुलाल-भटकल; भूला-भटका) (एक तुरी फिन नरेन्दर बाजार के देखलक बगुला-सन लिलकल आँखि से । एक से एक बढ़ि के सजल-सजावल गड़कल दोकान । सामान के अम्बार लगल । मोट-मोट सेठ के हँसोतइ से फुरसत नञ् ... नोट पर नोट ... गड्डी पर गड्डी ... धन के बारिस । ओने स्वर्ग, एने नरक । अगल-बगल के दोकान में भूलल-भटकल गाहक । दोकान के रौनक गाहक !)    (सारथी॰12:17:15:1.31)
398    भेंभा (घुंघरैला केश गरदन पर झूलो हल ... भेंभा नियन । धोती-कुरता, गोड़ में जुत्ता ... एगो छाता आउ एगो करका बेग जरूरी । बेग भी कइसन ... बरसाती बेंग जइसन ।)    (सारथी॰12:17:34:1.38)
399    भेलू (= value) ("बाकि आझ के दौर में एकर (खेत-पथार के) भेलू घट गेल हे, बाऊजी । एगो बिजनसिया तनी गो दोकान देके कोय भी किसान से बढ़ियाँ खा-पेन्ह रहल हे । आझ सबसे बड़का चीज पइसा हे । एकरे से तरक्की संभव हे । तोर विचार सड़ गेलो हे ।")    (सारथी॰12:17:14:1.19)
400    भोंजल (हिसाब जोड़े-नारे में ~) (हिसाब जोड़े-नारे में मइया एकदमे भोंजल हे । ऊकी, तहिया फूफा के हाथ बाऊ रुपइया भेजइलका हल । महाजन आल आउ तीन-तेरह करके कुल्ले हथिया लेलक ।)    (सारथी॰12:17:8:1.36)
401    भोरगरे (भोरगरे जानवर खुट्टा से खुल गेल । सबके हाथ में तेल पिलावल लाठी, जेकरा में पत्तर ठोकल, गोवा लगल । गंगा के किछार पर भीड़ जमा होवऽ लगल ।)    (सारथी॰12:17:10:2.6)
402    भौंरी (" ... तूफान लगऽ हे हमर जिनगी के झंझरी नइया डुबाके छोड़त । हम कतनो जोर लगावऽ ही, लहर के थपेड़ हमरा भौंरी में घेरि के डुबा देवे चाहऽ हे । हम भीतरे-भीतर भौंरी में डुबइत अदमी के बेचैनी-सन अनुभव करऽ ही सुनीता !" नरेन्दर बोलि के मूड़ी गोति लेलक अउ दुन्नूँ हाथ से अपन माथा हँसोतऽ लगल ।)    (सारथी॰12:17:15:3.32, 33)
403    मँड़ारी (= श्मशान, मुर्दाघाट; सुनसान स्थान) (ई दुनो ओने निहोरा-पाती में लगल हल तब तक ओने ओकर मरीज दम तोड़ चुकलइ हल ।/  आखिर लहाश घर लाको सब विध-वेहवार करके मँड़रिया पर जला देलक । तेरह दिन में घरजाना करके पाक हो गेल ।)    (सारथी॰12:17:19:1.2)
404    मंझोलका (महुआ हइ अंगूरी ... ! मगर ओकर पानी उतरल कि गेन्हाय लगल आउ जानवर-धूर सूअर-मकार थोथुन मारइ लेल तैयार । एने ओकर पानी बन गेल शराब, जे देशी-विदेशी में मिलके चटकदार बोतल से लेके फीरीज तक बड़का, छोटका, मंझोलका सबके लार टपकावे ले तैयार ।)    (सारथी॰12:17:20:1.10)
405    मउगबेचवा (बीझना बेगर हुँकारी भरले खँचिया आउ हँसुआ लेके बधार देने सोझिया गेल । ओकर आँख तर चमारी के बेटा फुदना के मोबाइल नाचे लगल, 'गाना, फोटू, आउ वी.डी.ओ. ... मुन्नी बदनाम हुई डार्लिंग तेरे लिए ... मगर साला ऊ फुदना ! मोबाइल छुए में छुआइन हो जा हलइ ।' मन में छो-पाँच, 'बाझो सिंह से मोबाइल लेबइ त जाने कहाँ-कहाँ धासन गिरतइ । ई सब पड़िये खातिर लग्गी बझा रहल हे सरवा ... । हमरा मउगबेचवा समझ लेलके हे कीऽऽ ... !')    (सारथी॰12:17:23:1.7)
406    मखाना ("तोर मुँह काहे लटकल हो, कापो ... ?" / "मुँह लटकावे के तो बात हइये हइ, मनिज्जर साहेब । ई धरती हम्मर माय ... हमनी एकर बेटा ... ई माय हमरा से छिना जायत ... एकर धरती पर गेहूम के बाली, बूँट-खेसारी के हरियरी कइसे झूमत ... ई बाउग, ई मकई के पेड़ ... बुढ़ारियो में भुट्टा, मखाना आउ लावा कहाँ से चलतइ मनीजर साहेब ? एकलाश लाल नियन दू रूपिया में एगो भुट्टा खरीदवऽ की ?")    (सारथी॰12:17:13:3.3)
407    मटका (= मोटा खुरदुरा रेशमी कपड़ा) (हम्मर लोकनाथ बाबू के एन्ने चाल-ढाल, पहनावा-ओढ़ावा में बहुते बदलाव आ गेल ह । ... परसों ऊ मटका के कुरता, ननकिलाट के चूड़ीदार पइजामा पहिनले आउ ऊपर से बंडी डालले चाय दोकान पर पहुँचला ।)    (सारथी॰12:17:36:1.30)
408    मठभेर (हमर नजर बेचारगी के एगो सजीव मूर्ति पर टिकि गेल । ओकर हाथ में कार्ड के बंडल हल । ऊ एक्कक कार्ड सब मोसाफिर के आगू में डालि डिब्बा भर नाप गेलन । अइसन कार्ड आउ वितरक से पहिल मठभेर त हल नञ् ।)    (सारथी॰12:17:29:2.5)
409    मतिछिन (ओने यमुना सिंह मतिछिन नियन गामे-गाम भटकइत चलऽ हला । उनखर हरकत से घरइया सब परेशान हो गेला । ईहे क्रम में एक दिन यमुना सिंह नरहट गाँव पहुँच गेला । वहाँ के लोग-बाग उनखा पागल समझि के ढेला-ढक्कर करऽ लगला । उनखर माथा-ताथा फूट गेलन । गाँव वलन उनखा मार-पीट के गाँव से भगा देलक ।)    (सारथी॰12:17:27:3.27)
410    मनकमना (कोय कहि रहल हल, "छहाछित गहिलवा मइया आ गेलथिन । देखलहीं, मुँहाँ में जइसइँ दल देलकइ कि मनकमना पूरा हो गेलइ । भाय, देवी-देवता में भारी जश हइ ।"; एक मुट्ठी ओकर मेहरारू के देवइत कहलका, "सबेरे नहा-सोना के सबसे पहिले पाँच दाना दल दुन्नूँ खा ले । रोज बिना नागा के साथ सुतिहें । जब तक दल खतम नञ् हो जाय, कहइँ आन-जान बंद । जो, तोर मनकमना पूरा हो जइतउ ।")    (सारथी॰12:17:11:3.28, 45)
411    मनझान (अगल-बगल के दोकान में भूलल-भटकल गाहक । दोकान के रौनक गाहक ! उठती हाट के मानसिकता में नरेन्दर मनझान सोच रहल हल - 'अब समेट लेवे के चाही ।')    (सारथी॰12:17:15:1.33)
412    मनपसन्दी (सिपाही नरेन्दर के पैर से ढकेल दे हे । नरेन्दर सड़क पर खँचिया से गिरल कोंहड़ा सन ओघड़ा जा हे । सिपाही मनपसन्दी कपड़ा लेके चलि जा हे ।)    (सारथी॰12:17:16:3.11)
413    मनिज्जर (दे॰ मनीजर) ("तोर मुँह काहे लटकल हो, कापो ... ?" / "मुँह लटकावे के तो बात हइये हइ, मनिज्जर साहेब । ई धरती हम्मर माय ... हमनी एकर बेटा ... ई माय हमरा से छिना जायत ... एकर धरती पर गेहूम के बाली, बूँट-खेसारी के हरियरी कइसे झूमत ... ई बाउग, ई मकई के पेड़ ... बुढ़ारियो में भुट्टा, मखाना आउ लावा कहाँ से चलतइ मनीजर साहेब ? एकलाश लाल नियन दू रूपिया में एगो भुट्टा खरीदवऽ की ?")    (सारथी॰12:17:13:2.48)
414    ममराना (= ममोराना, मचुराना; ऐंठा जाना, सिलवट पड़ना) (माय अपन गेठरी में हमर सामान सरियावे ले माँगलक त हम कहली, 'हम अपन थैला अलगे ले जाम ।' हम जानऽ हली कि माय के गेठरी में हमर पैंट-शर्ट ममरा जात ।)    (सारथी॰12:17:26:1.20)
415    मरचाय (= मिरचाय, मिचाय; मिरची) (दू-चारि दाना दुन्नो खइलकइ - तातल लगल । फुकि-फुकि को । तब सोमरा कहलकइ - "बाबू, एकरा में मरचाय रहतइ हल तब उड़ि चलतइ हल ।"; शनिचर पुछलकइ, "की भेलउ रे ?" / "बाबू ! इ मरचाय नै, बिख हइ । तनी गो में कान झनझना गेलउ ।" सोमरा बोलल ।)    (सारथी॰12:17:17:3.6, 28)
416    मरना-हेराना (ई सब घर में मरे-हेराय के केऽ पूछे ... गाड़ी चल पड़ल अपन गति से । गेंठ कलउआ मधुरी चाल मगर बीझना के माय के एके चिन्ता । बीझना के बियाह हो जात तब गंगा नहा लेम ।)    (सारथी॰12:17:20:3.16)
417    मर-मजूरी (पहिले ठीकेदार गाँव-गाँव जाके आदमी तलासऽ हल । मुदा अब जंगल दने नञ् जा हे । अदंक भर गेल हे । बाहरी आदमी एकदम नञ् अइतो । गामे के आदमी पहमे समाद जइतो आउ काम पर जाय वलन सब झोंड़ के झोंड़ शहरे अइतो । समाद देवे वला आदमी के सब कुछ समदल रहऽ हे । मर-मजूरी के सब बात तय ।)    (सारथी॰12:17:9:1.23)
418    मर-मिठाय (तिलका शहर पहुँच गेल । चकाचक दर-दोकान । मर-मिठाय आउ रंगन-रंगन के चीज । बस खातिर गुमटी । पहिले माय साथ कत्तेक तुरिया आल हल ।)    (सारथी॰12:17:9:1.10)
419    मरहीना (दे॰ मरहिन्ना) (मरहीना काटे ले बीझना गोहाल से खचिया आउ हँसुआ लेके जइसहीं बहराल, बाझो सिंह हाँक देलन, 'ए बीझन ! सुन तो एन्ने ।' / 'आझ बीझना से बीझन, की बात हे !' ऊ आके सामने ठाढ़ हो गेल, ने राम ने सलाम !; बाझो सिंह के लगल कि अबरी निशाना ठीक बइठल हे । ऊ बोललन - 'एक आदमी से केतना काम उसरइतइ, दुन्नु सास पुतोह के कल भेज दिहें । आउ हाँ !  इमलिया तर वला खेत के सभे मरहीना काटके कल साँझ तक ले आना हउ । ओकरा में हर चढ़ावे के हइ ।')    (सारथी॰12:17:22:3.22, 23:1.30)
420    मरी-गमी (=मरनी-हरनी) (हप्ते दिन बाद बीझना के बोलाके बाझो सिंह कहलन, 'अरे बीझना ! एन्ने देख रहलिअउ हे, बड़ी मनबढ़ू होल जाहीं । खेत-खंधा पर ध्याने नञ्, बैल-धुर उपासले, एक ड्राम चाउर फटके ले हइ ऊहो तोर माय सास पुतोह के हाथ में दहिए जम रहलउ हे । हमरा ई सब करवे ले दोसर मजदूर रखहीं पड़त त शादी-बियाह, मरी-गमी आउ डेढ़ कट्ठा घेवारी ... । सबसे चोथू हमरे बूझऽ हीं ।' बीझना के लगल कि बाझो सिंह अपन उकात दिखा रहल हे ।)    (सारथी॰12:17:23:1.19)
421    मलकल (~ चलना) ('बस एक टप्पा आउ नुनु । तनि मलकले चल । एकदम नूर के दम जाय के चाही ।' । फेर तनि ठहर के, 'मिलतइ हो ... पूरी, जिलेबी आउ आलू बैगन के तरकरियो । भर दोना । हहर मत ।'; 'तनि मलकले चल । फेर हुआँ भी लमहर लइन लगावे पड़तउ । ढेरकुनी ने पहुँच जा हइ ।' बाऊ टिटकारी मारलन ।)    (सारथी॰12:17:7:1.1, 8:2.54)
422    मागु (= मौगी; औरत; पत्नी) (चुप्पी तोड़इत सोमरा कहलकइ - बाबू ! ... छौंड़ी बड़ा जोर से कुरोधि को बोललइ, "रे काना ! कुमर ठिल्ला ! ... देखें नै - सेहे सती अभी तक बियाह नै भेलउ । बुढ़खुट्टा तो हो गेलें ।" ... शनीचर कहलकइ - "के, शोधना के बेटिया ! ऊ चोन्हीं, झखुराही रे ! ओकरे नियर तोर मागु नै होतइ ? देखहीं ने, अइसन कटघुरनी मागु नानि को देबउ कि देखइ वाला देखते रहि जइतइ । कार कछौटी शामर बान्हि; देखे राही पादे सिपाही । बियहवा तो कहीं तब इहे अगहन में करि दिअउ ।")    (सारथी॰12:17:18:1.4, 5)
423    माथा-ताथा (ओने यमुना सिंह मतिछिन नियन गामे-गाम भटकइत चलऽ हला । उनखर हरकत से घरइया सब परेशान हो गेला । ईहे क्रम में एक दिन यमुना सिंह नरहट गाँव पहुँच गेला । वहाँ के लोग-बाग उनखा पागल समझि के ढेला-ढक्कर करऽ लगला । उनखर माथा-ताथा फूट गेलन । गाँव वलन उनखा मार-पीट के गाँव से भगा देलक ।)    (सारथी॰12:17:27:3.32)
424    माथे (नरेन्दर निराश जेभी में हाथ नाके दिन भर के बिकरी अंदाजऽ लगल - दस के दू गो नोट आउ कुछ सिक्का ... बस ... ईहे कुल तीस के माथे ।)    (सारथी॰12:17:15:1.10)
425    माने-मतलब (जगह-जगह पर चाह-पानी के दोकान भी खुल गेल हल । कज्जउ-कज्जउ तो होटलो खुल गेल। लैन होटल । चकाचक । ... बूढ़-पुरनियाँ के हाथ पर दू पइसा अइलो नञ् कि साँझे-बिहने चाह पीअइ ले हाजिर । बूढ़ आदमी चाह के सवाद के साथ-साथ बातचीत के माने-मतलब भी बूझे लगलन । अन्हार-पन्हार में चलइ वला खिस्सा-गलबात पर उनकर कान खड़क जा हल ।)    (सारथी॰12:17:8:3.54)
426    माय-बहीन (~ उकटना) (कापो चा त घरो से बहराय में तेरह तुरी सोचो हथ । / "की बाबा, फटफटिया चढ़भो ... ?" / कापो चा बिन देखले माय-बहीन उकटे लगो हला । कभी-कभार त एका अद्धा फेंक भी दे हला - लगो चाहे नञ् ।)    (सारथी॰12:17:13:1.13)
427    मास-मछली (रात सपना में भी हम झुनकिये बाबा के देखलूँ । ऊ हमरा से पूछ रहला हल, 'मास-मछली नञ् ने खाहीं ?' सपना में हम कान पकड़ लेली हल आउ जीभ काट लेली हल ।)    (सारथी॰12:17:27:2.39)
428    मिंझराना (= मिलना, मिल जाना, मिश्रित होना) (दिन भर चिल्लायत-चिल्लायत नरेन्द्र के कंठ सूख गेल । ऊ अपना के थकल-हारल बैल-सन बूझि रहल हल । अझका दिन भी अकारथ गेल । साँझ आल आउ रात में मिंझराके आउ सियाह हो गेल, जेकरा शहर के रोशनी धात्-धात् करि रहल हल ।)    (सारथी॰12:17:15:1.4)
429    मिरचाय (= मिरचाइ, मरचाय; मिरची) (शनिचर कहलकइ - "जो ने, करगे में मनोज सिंह वाला मरचइया फरि को लुथड़ी भेल हइ । अरिया तर छोड़के एक मुट्ठा घीचि लिहें । असली सीटिया मिरचाय हइ । तनी गो खइभीं, कान झनझना देतउ ।")    (सारथी॰12:17:17:3.11)
430    मुट्ठा (शनिचर कहलकइ - "जो ने, करगे में मनोज सिंह वाला मरचइया फरि को लुथड़ी भेल हइ । अरिया तर छोड़के एक मुट्ठा घीचि लिहें । असली सीटिया मिरचाय हइ । तनी गो खइभीं, कान झनझना देतउ ।")    (सारथी॰12:17:17:3.10)
431    मुनाना (= बन्द होना; बन्द करवाना) (चिमनी से निकसइत करका बादर घेर लेलक कापो चा के - करका नाग नियन । फाँय-फाँय ... ई हरियर नियन कउची निकस रहल हे ... एकर मुँह से अरे ... ई त जहर लगे हे ... नाग के जहर । कापो चा के देह थरथराय लगे हे ... आँख मुना जा हे ।)    (सारथी॰12:17:13:1.41)
432    मुसपैलटी (= म्युनिसिपैलिटी; municiplaity) ("लइकन के फिकिर हलइ बेदामी । हमनी के जाड़ा तो अइसहीं कट जा हे । बता तूहीं हमनी के भर पेट खाए-पहिने के मिलऽ कहाँ हे ? मुसपैलटी के दरमाहा त नाली के बाढ़ हे बेदामी - आयल आउ गेल । ओह ! अभी दारू रहतइ हल न ... त ... ।" चल्हवा कहलक ।)    (सारथी॰12:17:6:1.20)
433    मेल्हाना (केतना उस्सठ होवऽ हे महाजन । तनिक दाया-माया नञ् । धिरका-धिरका के पइसा वसूलतो । गारी-गलौज तो मानऽ ओकर बपौती हे । मन नञ् पारे कि हाथ से पइसा छीन ले । देबइ घरी मेल्हा-मेल्हा के बोलतो कि कइसउँ ले ले । फेर लेला पर तो जइसे हुँड़ार-सियार हो जइतो ।)    (सारथी॰12:17:8:1.46)
434    मोखना (1. दे॰ मखना; 2. (गूह आदि) मोखना) (सोमर कहलकइ, "तब कर दहीं काहे नै बाबू ?" शनीचर कहलकइ, "बियहवा करभीं तब सातो पहुरा बिक जइतउ । बड़ी खतगर सुगरी खोजके लइलिअउ हे । एकर माय बारह बच्चा बियावऽ हइ, एक बेरी में देखऽ हीं, पहिलठ में सात बच्चा बिअइलइ । सोचलिअइ हल - पाँचो के खस्सी खोला देबइ । दू गो सुगरी अगिला साल मोखि जइतइ । बस झरइत नै झरतइ । खसिया के बेचके अगिला साल तोर बियाह ।')    (सारथी॰12:17:18:1.18)
435    मोछक्कड़ (तभिये मोछक्कड़ सिपाही अपन महीना उगाहे आ गेल हे - "महीना दऽ !" / नरेन्दर मुँह ताकइत चुप हे । - "काहे रेऽ ? जल्दी कर कि दी डंडा ?" - "बिकरी न हे सिपाही जी ! पइसा होवत त पहुँचा देब ।")    (सारथी॰12:17:16:2.51)
436    मोछमुतवा (पड़िया तो घरे आके खटिया पर ढह गेल आउ भोकार पार के काने लगल । ऊ मने-मन बीझना आउ बाझो सिंह में फरक जोड़े लगल । बीझना ! हम्मर भतार ! ... मोछमुतवा के जनु के सहका देलकइ कि बियाह के बाद से नतीजा कर रहल हे । आउ बाझो सिंह ! ओकर आँख समांग बिला जाय निपुतरा के । आझ हमरा कोय करम के नञ् छोड़त हल ।)    (सारथी॰12:17:23:2.45)
437    मोदखाना (पड़ोस के मोदखाना से आधा किलो मोटका चावल आउ पाव भर आलू आल । गोलहत उतरइत-उतरइत बुतरू-बानर पाँच तुरी भंसा हुलकि आल । हर बार - 'सीझऽ दे, खइहें' के भरोसा पर दुइयो भाय नाक में सीझइत भात के भाप भरि लउटि आवे आउ कठघोड़ा में बिसरि के बिसित हो जाय ।)    (सारथी॰12:17:16:1.25)
438    रउद (= रउदा, रौदा) (कहियो सबेरे उठ जा हल त दलदल कँपइत पहाड़ के पुरवारी ठइयाँ चउरगर पत्थर पर बइठ के रउद खइते रहऽ हल । ओजा गाँव के अउरो ढेर सा बुतरू-बानर से लेके बड़गर आदमी तक रउद सेंके हे ।)    (सारथी॰12:17:7:1.15, 18)
439    रउदा (दे॰ रौदा) (बाऊ के टिटकारी सुनके तिलका तनि मनसूआ भरके चाल बढ़ा देलक । गोड़ त दनादन उठ रहल हल । रतगरे जगे पड़ल हल । नञ् तो ऊ रउदा उगला तक सुतले रहऽ हल ।)    (सारथी॰12:17:7:1.9)
440    रज-गज ("भैया लोग ! एन.टी.पी.सी. खुल रहलो हे । सरकार जमीन ले लेतो । ओकर अढ़ाइ गुना दाम देतो । सभे के रज-गज होतो ।" एकरा पर तोखी सिंह चउँकलथिन - "देखलहो नञ्, राजगीर में बारूद फैक्ट्री खुललइ । सिठौरा राजा हो गेलइ । जेकर बाप के घास गढ़ते-गढ़ते घट्टा पड़ गेलइ हल, ओकर जाल-जलमल फटफटिया चढ़ रहलो हे ।")    (सारथी॰12:17:13:2.40)
441    रजिन्नर (= राजेन्द्र) (ऊ हड़बड़ा गेलन आउ अपन पैर के पास रखल प्लास्टिक के झोला उठावइत, धूरी भरल चप्पल में अपन पाँव फँसा के अपन घरवली से कहलन - अरे, रजिन्नर नगर टीसन आ गेलउ, चल, जल्दी उतर ।)    (सारथी॰12:17:25:2.17)
442    रतगरे (बाऊ के टिटकारी सुनके तिलका तनि मनसूआ भरके चाल बढ़ा देलक । गोड़ त दनादन उठ रहल हल । रतगरे जगे पड़ल हल । नञ् तो ऊ रउदा उगला तक सुतले रहऽ हल ।)    (सारथी॰12:17:7:1.8)
443    रतचलवन (~ जानवर) (अब लाली धपे लगल हल । रतचलवन जानवर कोर पकड़ लेलक हल । खाली सियार, वनबिलाड़ या खिखिर धउगइत-भागइत एन्ने-ओन्ने झलक जा हल । सियार या वनबिलाड़ डगर काटलक त बाउ थुकथुका के आगू बढ़इत बुदबुदाय लगऽ हल - 'या जंगलिया माय, तनि सहाय रहिहऽ । एगो पिलुआ साथ हको । अइते पाठी चढ़इवन ।')    (सारथी॰12:17:7:3.1)
444    रसद-बुतात (साँझ के सब पतिपदा के दलान पर जमा होला । .. तय भेल कि पाँच अदमी आगू टरेन से जायत रसद-बुतात लेके आउ पाँच पांडव जानवर साथ गंगा हेलता ।)    (सारथी॰12:17:10:1.48)
445    राछसीनी (= रछसीनी; राक्षसी) (गंगा के दुन्नूँ किछार लबालब ! पाट फैलके एतबड़ गो हो गेल कि ऊ किछार तनियो नञ् जनाय ! गंगा के पानी सोता से बहइत खेत-खंधा में घुसऽ लगल । लहलहायत जिनोर, नरकटिया, चीना, कौनी के फसील गंगा के पानी अइसइँ निंगलऽ लगल जइसे भुक्खल राछसीनी टोनगर शिकार के ।)    (सारथी॰12:17:10:1.22)
446    रात-विरात (= रात-बेरात) (महुआ कत्तेक दिन से टपक रहल हे । ई समय में पूरा इलाका महमह करे लगऽ हे । महुआ के महक से मन भर जा हे आउ फेर पुरनका महुआ भी ताजा हो जाहे । नउका महुआ के महक से मन जब बउँखऽ हे त आदमी पुरनका महुआ निकाल के रात-विरात तक सिझइते रहऽ हे ।)    (सारथी॰12:17:9:2.36)
447    राय-छितिर (एक दन्ने जउन समाज में जात-पाँत, अगड़ा-पिछड़ा, हिन्दू-मुसलमान के झंझट अपन हाट लगइले हे, आपसी मतभेद के भाँग कुँइए में घोराल हे, एक-दोसर के टंगरी खींचे में हम डगरा के बैंगन हो रहलूँ हें, राय-छितिर हो रहलूँ हें, गुरुजी के गरहाजिरी अखरो हइ ।)    (सारथी॰12:17:34:2.47)
448    रोइयाँ (= रोआँ) (मन के पीड़ा आँख के लोर बनि गेल । ओकर लोराल आँखि तर दुन्नूँ नन्हकन के चेहरा घूमि गेल । ओकर करेजा खुंडी-खुंडी हो गेल । ऊ काँपि उठल । देह के रोइयाँ गनगना गेल - आज भी चूल्हा जरावे भर कमाय न भेल !)    (सारथी॰12:17:15:1.39)
449    लंगौटी (= लंगोटी) (तोर माय बच्चे में मर गेलउ । ... हम मन कड़र करि लेलों । - रे मन ! एक बेरी जेकर आगू लंगौटी खोललों, ऊ बेचारी चलि देलक भगवान घर । अब फेर दोसरा आगे लंगौटी खोलना मर्द के काम नै हिकइ । बेटा के कछौटा के पक्का होवे के चाही । दोसरा साथ जइबइ तब मरलो पर ओकर आत्मा कहँड़इत रहतइ ।)    (सारथी॰12:17:17:2.41, 43)
450    लखाना (= लक्षण दिखना, अनुमान होना) (पहाड़ के उँचगर जगह पर चढ़के तिलका तनि पाछू हिअइलक । जंगल के बड़गर-बड़गर गाछ में डूबल गाँव नञ् लखाल । ओकरा लगे लगल कि जइसे गाँव छूटल जा हे ।)    (सारथी॰12:17:7:3.10)
451    लगनगर (शनीचर पुतहू के मरला दिन से बड़ी दुखी रहो लगला । उनकर कहना - ऊ नड़ी लगनगर हल । हुकुम के ताले हाजिर रहइ हल । बड़ी सेवा करइ हल ।)    (सारथी॰12:17:19:1.5)
452    लगू (शनीचर पुछलकइ - "मोटरिया में की हिकउ ?"/ सोमरा बोलल, "चिनियाबेदाम ।"/ ... सोमरा कहलकइ, "हाँ बाबू ! सुधीर सिंह कहलकइ, उखाड़ दे सोमर । उखाड़ देलिअइ । पाँच सेर लगू मजूरी में देलकइ आर लोढ़ लेलिअइ । अब जा हियो बनावे ले । की बनइयो ? गोलहत्थे बना दियो बाबू ?")    (सारथी॰12:17:17:1.24)
453    लग्गी (~ बझाना) (बीझना बेगर हुँकारी भरले खँचिया आउ हँसुआ लेके बधार देने सोझिया गेल । ओकर आँख तर चमारी के बेटा फुदना के मोबाइल नाचे लगल, 'गाना, फोटू, आउ वी.डी.ओ. ... मुन्नी बदनाम हुई डार्लिंग तेरे लिए ... मगर साला ऊ फुदना ! मोबाइल छुए में छुआइन हो जा हलइ ।' मन में छो-पाँच, 'बाझो सिंह से मोबाइल लेबइ त जाने कहाँ-कहाँ धासन गिरतइ । ई सब पड़िये खातिर लग्गी बझा रहल हे सरवा ... । हमरा मउगबेचवा समझ लेलके हे कीऽऽ ... !')    (सारथी॰12:17:23:1.6)
454    लम्बोतरा (धसल गाल, लम्बोतरा चेहरा, झमराल लगि रहल हल । ऊ अपन गोदी में लगभग एकाध साल के दुब्बर-पातर बेटी सम्हारले हल ।)    (सारथी॰12:17:24:2.3)
455    लवरना (तनीए देर पहिले अइसन भीड़ हल कि साँस लेवे में दिक्कत होइत हल । आउ ऊ भीड़ तीन बजे दिन से हल । आउ अब आस छोड़ के गोल के गोल लवर रहल हल लोग । राजा जी के आवे ल हलइन ।)    (सारथी॰12:17:5:1.12)
456    लस्टम-पस्टम (बीझना के घाव भी अभी हरियरे । ऊ टेवानले हल कि बाझो सिंह के ड्योढ़ी पर दुन्नू के लस्टम-पस्टम करते देख लूँ, ओजय दुन्नू के कुट्टी-कुट्टी काटके जमुई जंगल में पाटी जैन कर लेम । बाझो सिंह के लठैत आउ गुंडा कि थाना पुलिस से भी निपटे ले एक्के उपाय - लाल झंडा जिन्दाबाद !)    (सारथी॰12:17:22:1.49)
457    लहराना (घूर ~) (शनीचर घूर लहराके ताप रहल हल, साथे सोच रहल हे, "साँझ पड़लइ, सोमर कहाँ अँटक गेलइ ?")    (सारथी॰12:17:17:1.5)
458    लहाश (= लहास, लाश) (ई दुनो ओने निहोरा-पाती में लगल हल तब तक ओने ओकर मरीज दम तोड़ चुकलइ हल ।/  आखिर लहाश घर लाको सब विध-वेहवार करके मँड़रिया पर जला देलक । तेरह दिन में घरजाना करके पाक हो गेल ।)    (सारथी॰12:17:19:1.1)
459    लिलकल (एक तुरी फिन नरेन्दर बाजार के देखलक बगुला-सन लिलकल आँखि से । एक से एक बढ़ि के सजल-सजावल गड़कल दोकान । सामान के अम्बार लगल ।)    (सारथी॰12:17:15:1.26)
460    लुथड़ी (शनिचर कहलकइ - "जो ने, करगे में मनोज सिंह वाला मरचइया फरि को लुथड़ी भेल हइ । अरिया तर छोड़के एक मुट्ठा घीचि लिहें । असली सीटिया मिरचाय हइ । तनी गो खइभीं, कान झनझना देतउ ।")    (सारथी॰12:17:17:3.9)
461    लुबुर-लुबुर ("आर किसना के बात करऽ हीं ? ऊ अर आदमी हिकइ रे ... हे भगवान हो ! दिन भर लुबुर-लुबुर बकड़ी नियर खइते रहऽ हइ । जाने दिन-रात में दस बेरी खा हइ कि बीस बेरी । ऊ अनाज खा हइ ? हमरा तो लगऽ हे अनजा के सूँघऽ हइ ।")    (सारथी॰12:17

अइसनका (= इस प्रकार का) (बियाह घड़ी बेटी के जोग बगइया में मंगा हे । तखने कनियाँ से आम, बर, पीपर के सेनुर लगाके पुजावल जाहे । ईहे घड़ी एगो विध दलधोय आउ पनकट्टी होवऽ हे । एकरा में लड़की कुइयाँ के सेनुर लगाके पूजऽ हे । अइसनका कुइयाँ बियाहल मानल जाहे । एकर जल पवित्तर होवऽ हे ।)    (सारथी॰10:16:16:2.22)
4    अउँसना (= औंसना, हौंसना, लगाना) (हनुमान जी सीता मइया के सेनुर लगइते देखके पुछलका, "हे मइया, रोज-रोज माथा में तूँ ई काहे लगावऽ ह ?" मइया के जवाब हल, "एकरा में भगवान राम जी के वास हे ।" वानर के बुद्धि, हनुमान जी अपन सौंसे देह में लपेस लेलका । सूखल सेनुर देह में न सटल तऽ चमेली के तेल आउ सेनुर फेंटके अउँस लेलका ।)    (सारथी॰10:16:16:1.17)
5    अजियाना (= अरियाना, तंग आना या होना) (फुलिया ढीबरा के चुप करइ लेल ढेर चुचकार-पुचकार कइलक, मुदा फरिस्ता बुतरु के तो पेट भरे के बादे दुलार सूझत । अजियाके उ एगो धंधरन में जुट गेल ... । एगो मलवा में दू-चार ठेपी पानी अंगुरी सहे भर सिलगरम कइलक । ओकरे में अपन छाती के दूध गारे लगल ।)    (सारथी॰10:16:12:3.10)
6    अदमदाल (बसमतिया आउ सिरहटिया के तनाव सहे ल आखिर तन-मन में कुछ तो जान चाही बाकि इहाँ तो तन खखरी आउ मन भुस्सा भेल हे जेकरा से पराने अदमदाल हे आउ देह में उखबिखी लगल हे ।)    (सारथी॰10:16:40:2.23)
7    अधछोछर ("अगे माय ! माय गे !" अधछोछर नीन में अलसाल, अँचरा से झँपाल करखू रह-रहके अपन माय के डाँढ़ी हियावऽ लगल ।)    (सारथी॰10:16:4:2.1)
8    अधबटैया ('शालिस' इनकर मई 2006 में प्रकाशित उपन्यास हे । 'शालिस' सिरनामा सुनके अचक्के कुछ अनभुआर जइसन लगऽ हे, जेकर भान लेखक के भी हल । ऊ आवरण पृष्ठ 2 पर शुरुए में ओकर मतलब बता देलन हे । शालिस जमीन्दारी प्रथा के शब्द हलइ आउ ओकरे साथ ई शब्दो उपह गेल हल । भावली जमीन, जे अधबटैया होवऽ हल, के दाना कुतइ वला करिन्दा शालिस कहा हल ।)    (सारथी॰10:16:38:1.34)
9    अधवा (< आधा + 'आ' प्रत्यय) (एक ~) (बउआ के ओसारा में खिड़की से आवइत रौदा में झाप-पोंत के सुता देलक हल । कटोरी में एक अधवा दूध भी मालकिन के कृपा से मिल गेल हल । जब रेके - दू चम्मच घुटूस ... ढीबरा फेन सुत जाय । ढीबरा जेतनय देरी नींद में, फुलिया के काम ओतने इसोराय ।)    (सारथी॰10:16:13:1.2)
10    अनखनाना (फेर मेलवा घूमे लगलिअइ । जइसे-जइसे रतिया भींजल जा रहले हल, भीड़ आउरो बढ़ल जा रहले हल । मन अनखना गेल हल । चारो देन्ने अनगिनती अदमी, हुजूम के हुजूम - तइयो अकेलापन हमरा साल रहल हल ।)    (सारथी॰10:16:22:3.23)
11    अनगुत्ते (अनगुत्ते उठके सैलून में घुस गेल आउ नंबर लगा देलक । बैठकी वला नउआ कत्ते बढ़ियाँ केस काटत । फेन ओकरा हीं सीसा भी तो नञ रहऽ हे । सैलून के बाते कुछ आउ हे । शारूख कट तो सैलूने में कटत ।)    (सारथी॰10:16:14:3.14)
12    अनभुआर ('शालिस' इनकर मई 2006 में प्रकाशित उपन्यास हे । 'शालिस' सिरनामा सुनके अचक्के कुछ अनभुआर जइसन लगऽ हे, जेकर भान लेखक के भी हल । ऊ आवरण पृष्ठ 2 पर शुरुए में ओकर मतलब बता देलन हे । शालिस जमीन्दारी प्रथा के शब्द हलइ आउ ओकरे साथ ई शब्दो उपह गेल हल । भावली जमीन, जे अधबटैया होवऽ हल, के दाना कुतइ वला करिन्दा शालिस कहा हल ।)    (सारथी॰10:16:38:1.31)
13    अपवित्तर (= अपवित्र) (एकरा में लड़की कुइयाँ के सेनुर लगाके पूजऽ हे । अइसनका कुइयाँ बियाहल मानल जाहे । एकर जल पवित्तर होवऽ हे । एकर जल छठ, एतवार, पूजा-पाठ में लगऽ हे । मुदा जे कुइयाँ कुमार हे, ओकर जल कतनउँ मीठ होवे पूजा-पाठ में नञ् लग सकऽ हे । ओकरा अपवित्तर मानल जाहे ।)    (सारथी॰10:16:16:2.25)
14    अरघउता (छठ-एतवार में तऽ परवइती सूप-डलिया के भी सेनुर से पूजऽ हथ । नारियर, लड़ुआ, मुरय, केतारी, अरघउता, पूजा के लोटा सब में भी सेनुर लागावल जा हे ।)    (सारथी॰10:16:16:2.3)
15    अलगाना (= अलग करना; बोझ आदि उठाने में मदद देना) (ई बात सही हे कि सारथी डेग कम काढ़लन हे, बकि एकर डेग-डेग में लय के विविधता अउसो के लउकतो । ईहे सारथी के असल पहचान हे, जे एकरा आन से अलगावऽ हे ।)    (सारथी॰10:16:2:1.2)
16    अलमुनियाँ (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा ।)    (सारथी॰10:16:4:2.23)
17    अलरी-झलरी (सुनइ में आवऽ हे कि शिव जी के किरपा से भभूतिये सेनुर बनि गेल ... टुहटुह इंगुर ... जे आझ तक गौरा के मांग में चमकि रहल हे । माय के जी गाय नियन । गौरा के माय जब तइयार न भेली तऽ गौरा मनइलकी - "जटवा मोरा लेखे अलरी-झलरी, भभूति मोरा अहिवात गे माई ।")    (सारथी॰10:16:17:2.17)
18    अलसाल ("अगे माय ! माय गे !" अधछोछर नीन में अलसाल, अँचरा से झँपाल करखू रह-रहके अपन माय के डाँढ़ी हियावऽ लगल ।)    (सारथी॰10:16:4:2.2)
19    आगेल (तिरलोकी बाबू के बेटी के बिआह के लगन तय भे गेल । पुरोहित, हजाम आउ पौनियाँ के काम बढ़ गेल । नौकर-चाकर गाम के गोतिया-भाय सेहो जुटि गेल । नेवताहरी भी आगेला हल । आगेल दिन मड़वा छवनी आउ घीढ़ारी के । हजाम परोहित जी के नेवता दे आल । साँझ के परोहित जी घीढ़ारी खातिर पोथी-पतरा आउ अरघा, कुश-पैंती सहेजो लगला ।)    (सारथी॰10:16:18:3.2)
20    आजु-बाजु (चलित्तर सिंह के बैठका में फुलिया पोंछा मार रहल हल टेहुनियाँ देले आजु-बाजु से लफ-लफ के तिनका-तिनका समेटले । ओकर कान से मालकिन के तेज आवाज टकराल ।)    (सारथी॰10:16:13:1.8)
21    आधम-आध (ढीबरा महसूस कर रहल हे - फेन ऊहे ... करेजा से कुछ निकलल - चढ़े लगल ऊपर - घुड़मुड़ियाइत - गोलियाइत ... दिमाग के झनझनावइत, फट गेल दिमाग में ... आधम-आध होके दुइयो गोली - अटक गेल दुइयो आँख में ... झाँस्स ... आँख लाल टेस इंगुर ... पथराल ... दुआरी बंद ।)    (सारथी॰10:16:15:2.15)
22    इंगुर ('मगही-हिन्दी शब्दकोष' में श्री भुवनेश्वर प्रसाद सिंह एकर अरथ बतइलका हे कि इंगुर पीसल लाल चूरन सेनुर कहा हे, मुदा 'भार्गव आदर्श हिन्दी शब्दकोष' में कहल गेल हे कि सीसा नाम के धातु से बनल लाल चूरन हे, जेकरा अउरत मांग में लगावऽ हथ ।; सुनइ में आवऽ हे कि शिव जी के किरपा से भभूतिये सेनुर बनि गेल ... टुहटुह इंगुर ... जे आझ तक गौरा के मांग में चमकि रहल हे । माय के जी गाय नियन । गौरा के माय जब तइयार न भेली तऽ गौरा मनइलकी - "जटवा मोरा लेखे अलरी-झलरी, भभूति मोरा अहिवात गे माई ।")    (सारथी॰10:16:16:1.7, 17:2.14)
23    इकसना (= इँकसना; निकलना) (टोला-टाटी में खूम बड़ाय भेल हल लछमीपुर वली के ... लछमिनियाँ के ... लाछो के । सुरजा के तऽ जइसे लौटरी इकस गेल हल । जखने सुरजा फुलेसरी के पियार से लाछो कहिके बोलावऽ हल, फुलेसरी लाज से दोहरा जा हल ।)    (सारथी॰10:16:4:3.18)
24    इसोराना (= काम आदि अच्छी तरह और आसानी से होना; 'इसोरना' का अ॰क्रि॰ रूप, धान आदि उसनने का काम होना) (बउआ के ओसारा में खिड़की से आवइत रौदा में झाप-पोंत के सुता देलक हल । कटोरी में एक अधवा दूध भी मालकिन के कृपा से मिल गेल हल । जब रेके - दू चम्मच घुटूस ... ढीबरा फेन सुत जाय । ढीबरा जेतनय देरी नींद में, फुलिया के काम ओतने इसोराय ।)    (सारथी॰10:16:13:1.5)
25    उकनना (= समाप्त या लुप्त होना) (आजो से चेतऽ आउ लगा द कुछ गाछ सेनुर के भी । सेनुर गाछ उकनइ से भी बच जात । आवइ वला पीढ़ी कइसे पतिअइतो कि सेनुर के भी गाछ होवऽ हल धरती पर ।)    (सारथी॰10:16:35:1.1)
26    उखबिखी (= उखबिक्खी) (बसमतिया आउ सिरहटिया के तनाव सहे ल आखिर तन-मन में कुछ तो जान चाही बाकि इहाँ तो तन खखरी आउ मन भुस्सा भेल हे जेकरा से पराने अदमदाल हे आउ देह में उखबिखी लगल हे ।)    (सारथी॰10:16:40:2.23)
27    उतरा-चौली (कोय चीज के कामी उजागर करना आलोचना हइ । गोस्सा में या घिरना में आलोचना हो हइ सेकरा परनिन्दा कहल जा हइ । मगही में एकरा उतरा-चौली भी कहल जा हइ । उतरा-चौली बेइमान आलोचना हइ - दुसमन के लिए ।)    (सारथी॰10:16:33:1.3, 4)
28    उधार-पइँचा (दारू के पइसा कन्ने से आवत, ई सुलोचनी जाने । उधार-पइँचा जोहते-जोहते देह भरल जुआनी में निचुड़ा गेल । मार खा-खाके जब ओकर देह बेसुध हो जा हल, तऽ अचानके ओकर मुँह से निकल जा हल - "हे गोरइया, एकरा से भल हम राँड़े रहतूँ हल ।")    (सारथी॰10:16:5:2.20)
29    उपछाना (कभी-कभी गहड़वो उपछाय के उपाय होवऽ हे बकि फेर ऊ गहड़ा कादो-पानी से बजबजा उठऽ हे, मच्छी-मच्छर फेर जलमो लगऽ हे ।)    (सारथी॰10:16:31:1.30)
30    उपरइलका (= उपरौका; ऊपर वाला) (कइसूँ मुँह दबाके सिड़हिया पर दनदन चढ़ गेलूँ । सबसे उपरइलका छतवा पर कोना में मूरत नियन जाके ठाड़ हो गेलूँ । ओकर छत जना रहल हल, जहाँ कल ओकरा देखलूँ हल ।)    (सारथी॰10:16:24:1.18)
31    उपरइलकी (= उपरौकी, ऊपर वाली) (जबकि अदना अदमी पहिले जहाँ बड़की पाटी, बड़का नाम, उपरइलकी जाति, जमीनदार आउ बड़का किसान के नाम पर भोट देवइ ले राजी हो जा हला, वहाँ अब उनकर जादू टूट गेल हे । अब नया सिरा से बुड़बक बनावइ के पैंतरा बदल गेल हे ।)    (सारथी॰10:16:32:1.1)
32    उप्पह (~ पड़ना) (ओजा कोय नय हलइ । ओकर दुआरी पर सन्नाटा पसरल हल । उप्पह पड़ल हल । अब केकरा से पुछिअइ ? समूचे गलिया एकदम खाली हइ । कहाँ चल गेलइ सब ?)    (सारथी॰10:16:24:1.10)
33    ऊभ-चुभ (अरे ... रे ... रे । हिंडोला फेर तेज हो गेल । देह चकरघिरनी बन गेल - असमान आउ धरती - धरती आउ असमान । करेजा ऊभ-चुभ ... छन में बाहर, छन में भीतर ... कठोर अँकवार में कस्सल देह ... धाड़-धाड़ बजइत धड़कन । जइसे अब दरकल पसली कि तब दरकल ।)    (सारथी॰10:16:22:2.22)
34    एजउ (= एज्जो; इस जगह भी, यहाँ भी) (सोहागिन सब एकाएकी सेनुर आउ खोइँछा देके असिरवाद दे हथ कि मांग कोख दुन्नु भरल रहो । ई असिरवाद बतावऽ हे कि मांग भरला पर कोख भरना भी जरूरी हे । ई दुन्नु सुख एक दोसरा के पूरक हे । सेनुर एजउ भारी पड़ऽ हे ।)    (सारथी॰10:16:16:2.31)
35    एत्तक (= इतना) (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा । दुआरी एत्तक छोट कि अदमी भले ओकरा में मोसकिल से घुस पावे, मुदा ई पूस के कनकनाल सोरा में घोराल बेयार ? एकरा के रोके ? घुस जइतो दिनियाल खड़े-खड़े आउ लगतो जाके हाड़े में ।)    (सारथी॰10:16:4:2.26)
36    एहना-मेहना (~ मारना) (मगही में एगो मोहवरा हइ - एहना-मेहना मारना, जेकर माने हइ बिना नाम लेले कटु निन्दा करना । ई जादेतर दुसमन के साथ हो हइ । उहो मने-मने समझ के ओइसने जवाब दे हइ ।)    (सारथी॰10:16:33:1.4)
37    ओतने (= ओतनइ, ओतनइँ; उतना ही) (बउआ के ओसारा में खिड़की से आवइत रौदा में झाप-पोंत के सुता देलक हल । कटोरी में एक अधवा दूध भी मालकिन के कृपा से मिल गेल हल । जब रेके - दू चम्मच घुटूस ... ढीबरा फेन सुत जाय । ढीबरा जेतनय देरी नींद में, फुलिया के काम ओतने इसोराय ।)    (सारथी॰10:16:13:1.5)
38    ओदारना (= तह या सतह को अलग करना) (जानय केतना तुरी कौन-कौन साँप के कोर बनत, सीढ़ी नसीबो होत कि नञ । मन के भीतरी उत्साह ललकारे लगल ... वीर तुम बढ़े चलो ... । उ दुन्हूँ तरहत्थी से माथा सीसोह के सामने पसार देलक ... । कराग्रे वसति लक्ष्मी ... । मुदा सौंसे तरहथी कटल-छँटल चूल से लेटाल, लोहू से चट-चट । लग रहल हल कोय पखेरू के पाँख चाम समेत ओदार के आल हे ।)    (सारथी॰10:16:12:2.11)
39    ओबारना (भीतर से भर चुरू करुआ तेल लाके ढीबरा के माथा में चपोड़इत चलित्तर सिंह के कनिआय कहलन - नाया बुतरू के तेल नञ देवे से चूहा-पेंचा भर जाहे । चलित्तर सिंह भी एगो दसटकिया ढीबरा के माथा से ओबारके फुलिया के खोइँछा में रख देलन ।)    (सारथी॰10:16:12:3.40)
40    ओरियाना (हम चुप रहलूँ । कोय जवाब नञ् ओरियाल । हमर माथा में एतने बात घुरियाय लगल - सेनुर के हेरायत महातम के फेन से प्रतिष्ठित करइ के चाही ।)    (सारथी॰10:16:35:1.21)
41    ओस्ताद (= ओस्ताज, उस्ताद) (परमेश्वरी के भाषा में कौतुकपन आउ चुहलपन कूट-कूट के भरल हे । ऊ भाषा के खिलंदरापन के ओस्ताद हथिन । कहानी गढ़इ के सुख के भरपूर जीयऽ हथ ऊ । रस चाभ-चाभ के वर्णन करइ में उनकर साथी खोजला पर मोसकिल से मिलत ।)    (सारथी॰10:16:39:2.42)
42    कखनइँ (= कखनहीं) (माय तऽ कखनइँ ने नीन के गोदी में चलि गेल हल । करखुआ के नीन कहाँ ।)    (सारथी॰10:16:5:1.41)
43    कटल-खोटल (सेनुर से औषधि भी बनावल जाहे । कटल-खोटल रहे चाहे घाव-फुंसी, सच्चा सेनुर यदि द, घाव छूट जइतो । पित्ती उछलला पर घी संगे भखरा सेनुर लगावल जा हल ।)    (सारथी॰10:16:35:1.6)
44    कठगाड़ी (जिनगी के केतना उतार-चढ़ाव सुरजा बरदास कर लेलक फुलेसरी के दम पर, अपन लाछो के अँचरा पकड़िके । फुलेसरिये हल खाँटी ... कठगाड़ी के दुइयो पहिया नियन ... सुरजा आउ ओकर लाछो ।)    (सारथी॰10:16:4:3.31)
45    कतनउँ (= केतनो; कितना भी) (एकरा में लड़की कुइयाँ के सेनुर लगाके पूजऽ हे । अइसनका कुइयाँ बियाहल मानल जाहे । एकर जल पवित्तर होवऽ हे । एकर जल छठ, एतवार, पूजा-पाठ में लगऽ हे । मुदा जे कुइयाँ कुमार हे, ओकर जल कतनउँ मीठ होवे पूजा-पाठ में नञ् लग सकऽ हे । ओकरा अपवित्तर मानल जाहे ।)    (सारथी॰10:16:16:2.24)
46    कत्तेक (~ बेर) (बहुते कोरसिस कइलक सुलोचनी कि गोबिन सुधर जाय । कत्तेक बेर तऽ डाकबबा पर परसाद चढ़इलक, देवीथान में चउका देलक, गोरइयाथान में बतासा गछलक, मुदा गोबिन के डगमगाल गोड़ थिर नञ् भेल । करमी के केबाड़ी गोबिन लेल खुलल के खुलले रहल ।)    (सारथी॰10:16:5:2.14)
47    कनउँ (दे॰ कनहीं, कनहूँ) (ढीबरा भी वहाँ हाजिर । ऊ एक-एक समान पर नजर गड़ैले । जानय कौन पाकिट में हमर जीन्स-पैंट हे । ऊ समान उठावे तब टो-टा के देखे भी । बढ़िअउँका जीन्स तो कूट वाला पाकिट में रहऽ हे मगर कनउँ बुझैवे नञ करे ।)    (सारथी॰10:16:14:2.12)
48    कनकनाल (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा । दुआरी एत्तक छोट कि अदमी भले ओकरा में मोसकिल से घुस पावे, मुदा ई पूस के कनकनाल सोरा में घोराल बेयार ? एकरा के रोके ? घुस जइतो दिनियाल खड़े-खड़े आउ लगतो जाके हाड़े में ।)    (सारथी॰10:16:4:2.28)
49    कनमा-अधवा (घी पकवान पर से ढरकि के भुइयाँ में गीरऽ हे । बरबादे न हो जाहे । आझ हनोक कहियो एक्को तोला घी लयलऽ ? जजमान के देखाके नयँ त अँखियो बचाके लइतऽ हल । आझ कैसहूँ जजमान के आँखि बचाके कनमा-अधवा घी जरूर लेले अइहऽ । हमरो छिछनल जी तिरपित भे जात ।)    (सारथी॰10:16:18:3.25)
50    कबूरगाह (= कब्रगाह) (दिल्ली के घटना के बाद मथुरा आउ वृंदावन के वर्णन हे । यमुना के दुर्दशा के पहमाँ पर्यावरण पर संकट, शीतल पेय के प्रचलन के पहमाँ बाजारीकरण के प्रवृत्ति पर चोट करइत ई टिप्पणी देखइ लायक हे - "आदमी अप्पन कबूरगाह अपने बना रहल हे । ई रेशम के कीड़ा जइसन अंतिम में अपने बनायल जाल में फँसि के मर जा हइ ।")    (सारथी॰10:16:39:1.35)
51    कलकलाना (ईम साल अइसन लगन के जोर हे कि केकरो देह कलकलावइ के फुरसत नयँ हे । केकरो घर बेटा के, त केकरो घर बेटी के बियाह ।)    (सारथी॰10:16:18:1.10)
52    कलट्टर (कलट्टर साहब अइलथिन । एगो चेक आउ एगो इनरा अवास के औडर देलथिन । खूब समझइलथिन । सुलोचनी के समझ में कुच्छो नञ् आल ।)    (सारथी॰10:16:6:1.11)
53    कलाल (करमी के चाल-चलन से गाम के सब मेहरारू के तरवा के धूर कपार पर चढ़ जा हल, "ई सोगाही, सतभतरी, नञ् जानूँ कय गो के घर उजाड़तइ ।" चोर सुने सतनरायन कथा ! कहावत हे - बनियाँ, कलाल, बेसवा, ई तीनों खोजे पइसवा । से रस-रस गोबिन के घर के सब बरतन-बासन करमी के घर चलि गेल ।)    (सारथी॰10:16:5:2.7)
54    कहइँ (= कहीं) (गोबिन के सम्हारते-सम्हारते बिहरिया जनम गेल हल । सुलोचनी के सुक्खल छाती में दूध कहाँ ? सुक्खल चिलका खाली हलरइला से मानलक हे कहइँ ! अप्पन लचारी पर सुलोचनी के आँख से नोनगर पानी टपकि जा हल, जेकरा चाट-चाट के बिहरिया भी चुप भे जा हल । ढहइत हालत नासमझ अबोध के भी जल्दी लुरगर बना दे हे ।)    (सारथी॰10:16:5:2.31)
55    कहाकूप (रोज रात में कत्ते तारा पटापट टूटइत रहऽ हे आउ जोत-रेख बनके असमान के कहाकूप में समा जाहे । जे धरती पर एको मुट्ठी जगह नय बना पइलक ऊ सरग आउ परलोक में कते ठौर-ठेकान तलासलक होत ई दइवे जाने ।)    (सारथी॰10:16:24:2.44)
56    कानना-गरगराना (तखनिये कानय-गरगराय के धीमा अवाज आयल - बइठल गियारी के अवाज । बेचारी के समांगो नय हल जे रो-पटका सकऽ हल ।)    (सारथी॰10:16:23:2.43)
57    काल्ह (दे॰ कल्ह, कल्हे) (ओकर कान से मालकिन के तेज आवाज टकराल । दूध देवेवाली गोवारी से बतकुचन ... काल्ह दूध में बहुत पानी हलउ पटोरनी, निछंछ पानी जैसे आँख के लोर । अइसन दूध के कइसन पैसा !)    (सारथी॰10:16:13:1.11)
58    कीया (= सेनुरदानी, सिंधौरा) (सेनुर रखे वला बरतन के सेनुरदानी, कीया, सिंधौरा आदि कहल जाहे । ई अपन-अपन औकात पर निर्भर करऽ हे । ई सोना, चाँदी, ताँबा, पीतल, लाख, सीसा आदि के हो सकऽ हे मुदा बियाह के डाला पर काठ के सिंधौरा अपन अलगे महत रखऽ हे । ई सिंधौरा तीज में देवता नियन पुजा हे । एकरा ललका कपड़ा में लपेट के रखल जाहे ।)    (सारथी॰10:16:17:1.34)
59    कीर (= किरिया) (बेटा ~; भतार ~) (दूध देवेवाली गोवारी से बतकुचन ... काल्ह दूध में बहुत पानी हलउ पटोरनी, निछंछ पानी जैसे आँख के लोर । अइसन दूध के कइसन पैसा ! पटोरनी बेटा कीर, भतार कीर खाके कह रहल हल - आँख समांग किरिया मालकिन, हम एक बून भी पानी नञ मिलैलियो, हो सको हो पुतहिया तनी-मनी टेहरिया धोके ढार देलको होत ।)    (सारथी॰10:16:13:1.14)
60    कुच्छू ( = कुच्छो; कुछ भी) (हुजूम के हुजूम अदमी, औरत, मरद, बुतरू आ रहल, जा रहल, देह से देह छिला रहल । अदमियन के शोर, लउडिस्पिकर के अनोर । कुच्छू कहे ल एतना जोर देवऽ पड़इ कि गियारी झनझना जाय ।)    (सारथी॰10:16:22:2.11)
61    कुदार (= कुदाल) (जाड़ा में रूइये नञ् तो दुइये । दुन्नू के बीच में करखू जइसे हर में पच्ची ठोकल जाहे ... कुदार में बेंट कारू मिसतिरी ठोकि देहे ।)    (सारथी॰10:16:4:3.1)
62    कुश-पैंती (आगेल दिन मड़वा छवनी आउ घीढ़ारी के । हजाम परोहित जी के नेवता दे आल । साँझ के परोहित जी घीढ़ारी खातिर पोथी-पतरा आउ अरघा, कुश-पैंती सहेजो लगला ।)    (सारथी॰10:16:18:3.5)
63    कूतना (= अनुमान या अटकल लगाना) ('शालिस' इनकर मई 2006 में प्रकाशित उपन्यास हे । 'शालिस' सिरनामा सुनके अचक्के कुछ अनभुआर जइसन लगऽ हे, जेकर भान लेखक के भी हल । ऊ आवरण पृष्ठ 2 पर शुरुए में ओकर मतलब बता देलन हे । शालिस जमीन्दारी प्रथा के शब्द हलइ आउ ओकरे साथ ई शब्दो उपह गेल हल । भावली जमीन, जे अधबटैया होवऽ हल, के दाना कूतइ वला करिन्दा शालिस कहा हल ।)    (सारथी॰10:16:38:1.35)
64    कूल-खूट (तिलक-दहेज त तखने भी हइए हल, मुदा आज के जइसन असमान पर चढ़ल नयँ हल । तखने कूल-खूट देखि के बेटी के बाप अप्पन जोड़ी के परिवार में बेटी के बियाहऽ हल ।)    (सारथी॰10:16:18:2.16)
65    कैसहूँ (दे॰ कइसहूँ, कइसूँ) (घी पकवान पर से ढरकि के भुइयाँ में गीरऽ हे । बरबादे न हो जाहे । आझ हनोक कहियो एक्को तोला घी लयलऽ ? जजमान के देखाके नयँ त अँखियो बचाके लइतऽ हल । आझ कैसहूँ जजमान के आँखि बचाके कनमा-अधवा घी जरूर लेले अइहऽ । हमरो छिछनल जी तिरपित भे जात ।)    (सारथी॰10:16:18:3.24)
66    कोन (= कोना, corner) (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा ।)    (सारथी॰10:16:4:2.22, 23)
67    कोरामीन (~ पड़ना) (मूड़ी गोतके धीरे से कहलक, "जी ! हम्मर ... ।" - "ओ हो ! तोर तो कपड़वे लेवे ले भुला गेलिअउ । अच्छा, कल्ह फेन हम बजार जइबउ । अभी आउ समान लावे ले बाकी हे । तोर कपड़ा भी कीन देबउ, लेकिन अइसन कर, कल्ह भोरे नउआ हीं जाके अपन बाल बढ़िया से कटा लिहँऽ । बरियात जइमहीं तब अइसने लमहर चूल में ? ले पाँच रुपइया, कल्ह बाल कटा लिहँऽ ।" ढीबरा के तो जैसे कोरामीन पड़ गेल । ऊ पाँच के सिक्का लेके उछलइत-कूदइत फेन बाहर ।)    (सारथी॰10:16:14:3.7)
68    खखरी (= खखड़ी) (बसमतिया आउ सिरहटिया के तनाव सहे ल आखिर तन-मन में कुछ तो जान चाही बाकि इहाँ तो तन खखरी आउ मन भुस्सा भेल हे जेकरा से पराने अदमदाल हे आउ देह में उखबिखी लगल हे ।)    (सारथी॰10:16:40:2.22)
69    खाना-खोराकी (फुलिया चलित्तर सिंह के डेउढ़ी में जाके मालिक से आरजू कइलक, "मालिक, अब ढीबरा सेयान होल जाहे । इ तोहरे डेउढ़ी में पोसाल । एकर पेट हमरा से कैसे चलत ? एकर खाना-खोराकी के सरेजाम हो जात हल, तब हम निफिकिर हो जयतूँ हल । बदले में डेउढ़ी के छोट-बड़ काम करते रहत ।")    (सारथी॰10:16:13:2.3)
70    खिलंदरापन (परमेश्वरी के भाषा में कौतुकपन आउ चुहलपन कूट-कूट के भरल हे । ऊ भाषा के खिलंदरापन के ओस्ताद हथिन । कहानी गढ़इ के सुख के भरपूर जीयऽ हथ ऊ । रस चाभ-चाभ के वर्णन करइ में उनकर साथी खोजला पर मोसकिल से मिलत ।)    (सारथी॰10:16:39:2.42)
71    खूम (= खूब) (टोला-टाटी में खूम बड़ाय भेल हल लछमीपुर वली के ... लछमिनियाँ के ... लाछो के । सुरजा के तऽ जइसे लौटरी इकस गेल हल । जखने सुरजा फुलेसरी के पियार से लाछो कहिके बोलावऽ हल, फुलेसरी लाज से दोहरा जा हल ।)    (सारथी॰10:16:4:3.16)
72    खेतरियाहा (ऊ सतजुग के जमाना में सब साथ रहके कमा हल आउ एके पंगत में बैठके खा हल । कोय लड़ाय-झगड़ा नयँ, अमीर-गरीब नयँ, आउ नयँ मजबूत नयँ दुब्बर । सतजुग बीतल, कुछ अदमी खेतरियाहा हो गेल । खेतारी छिपावइ ले झूठ के सहारा, बस भे गेल समाज में झगड़ा-झंझट शुरू ।)    (सारथी॰10:16:31:1.10)
73    खेतारी (ऊ सतजुग के जमाना में सब साथ रहके कमा हल आउ एके पंगत में बैठके खा हल । कोय लड़ाय-झगड़ा नयँ, अमीर-गरीब नयँ, आउ नयँ मजबूत नयँ दुब्बर । सतजुग बीतल, कुछ अदमी खेतरियाहा हो गेल । खेतारी छिपावइ ले झूठ के सहारा, बस भे गेल समाज में झगड़ा-झंझट शुरू ।)    (सारथी॰10:16:31:1.10)
74    खेलौना (= खिलौना) (खेलौना, सिंगार, मिठाय आउ दोसर-दोसर तरह के दोकान से अँटल पड़ल समूचे जगह । हुजूम के हुजूम अदमी, औरत, मरद, बुतरू आ रहल, जा रहल, देह से देह छिला रहल । अदमियन के शोर, लउडिस्पिकर के अनोर । कुच्छू कहे ल एतना जोर देवऽ पड़इ कि गियारी झनझना जाय ।)    (सारथी॰10:16:22:2.6)
75    खोइँछा (भीतर से भर चुरू करुआ तेल लाके ढीबरा के माथा में चपोड़इत चलित्तर सिंह के कनिआय कहलन - नाया बुतरू के तेल नञ देवे से चूहा-पेंचा भर जाहे । चलित्तर सिंह भी एगो दसटकिया ढीबरा के माथा से ओबारके फुलिया के खोइँछा में रख देलन ।)    (सारथी॰10:16:12:3.40)
76    खोरिस-पोरिस (तोर समांग नञ चलउ, तब कोय बात नञ । ढीबरा के हम दू सो रुपइया के महिना देबउ । एकरा से तोरो खोरिस-पोरिस चल जइतउ ।)    (सारथी॰10:16:13:2.16)
77    गइँठ-बन्हन (= गेंठ-बंधन) (लगन के अइसन जोर भेल कि ढोल, सिंघा, पचबजना, जोरघाय खोजला पर भी नयँ मिले । हजाम के जजमान के काम आउ नेवता देवइ से फुरसत नयँ । परोहित जी के त बीसो अंगुरी घी में । केकरो घर घीढ़ारी, केकरो घर बियाह, केकरो घर जनउवा । परोहित जी काँखि तर पोथी दाबले रात-दिन जजमान के काम में मसगूल । मोट दछिना आउ जजमान के घर घी में छानल पूआ-पूड़ी के भोग, ऊपर से गइँठ-बन्हन । परोहित जी के गोड़ में त पाँखि लगल रहे ।)    (सारथी॰10:16:18:2.5)
78    गउँछी (रोपा खतम होला पर अंतिम दिन रोपनी सभे मोरी के चोटी बान्हले, गउँछी लेले गिरहथ के घर आवऽ हथ । ई गउँछी लछमी मानल जा हे । ई मालकिन के अँचरा में देवल जा हे । सब रोपनी बारी-बारी से मालकिन के सेनुर करि के आशीर्वाद दे हे । अंत में गउँछी रखके मालकिन भी सब रोपनी के तेल-सेनुर दे हथ ।)    (सारथी॰10:16:17:1.28, 29, 31)
79    गजीब (= गजब) (करखुआ काने वला बुतरू न हल । काने के आवाज जादेतर ऊँचगर-ऊँचगर घर से निकलऽ हे । झोपड़ी के बुतरू तऽ भरल भादो सुक्खल जेठ लड़तइ रहऽ हे, कखनउ प्रकृति से । बरदास करे के गजीब छमता फलऽ-फला हे झोपड़ी के छप्पर पर ।)    (सारथी॰10:16:5:1.13)
80    गझिन (= घना, गाढ़ा, कसी हुई बुनावट का (कपड़ा, चारपाई आदि)) (गद्य के विविध विधा के प्रमुखता से जगह देवइत सारथी अपन सदुद्योग से कहानी के केन्द्र में ला देलन । गझिन होवइत समय के झंझावात में घिरल इन्सान के ताना-बाना से बुनल जटिल जीवन के विश्लेषित करइत कहानी आज मगही साहित्य के केन्द्र में पहुँच गेल हे ।)    (सारथी॰10:16:2:1.14)
81    गदराना (एक हाथ के घोघा, घोघा में फुलेसरी के बिहउती मुँह । आगू-आगू सुरजा, जेकर गमछा के छोर से बन्हल आँचर ! जुआनी में तऽ गदहियो गदरा जाहे ! फुलेसरी तऽ फुलेसरिये हे !)    (सारथी॰10:16:4:3.15)
82    गरगराल (~ उठना) (सीन बदलल करखू के पक्का घर ... कोठा पर बइठल माय चाउर चुन रहल हे ... अरे ! ई घी ? ओकर माय के साड़ी उज्जर ! हाथ में चूड़ी नञ् हे । मांग के सेनुर ... ? अचानके करखू गरगराल उठ गेल ... लिलार पर पसेना चुहचुहाल ।)    (सारथी॰10:16:6:3.1)
83    गहड़ा (= गड्ढा) (कलह-अशांति, लूट-खसोट, मार-काट सब बढ़ गेल । एकर कारण हे समाज के बीच में फैलल-गहराल गहड़ा, जेकर बजबजाल गंदगी में मानवता के लहुलुहान करइ वला मच्छी-मच्छर वास करऽ हे ।; कभी-कभी गहड़वो उपछाय के उपाय होवऽ हे बकि फेर ऊ गहड़ा कादो-पानी से बजबजा उठऽ हे, मच्छी-मच्छर फेर जलमो लगऽ हे ।; सब दिन के भलाइ ले सबके मिल-जुल के ऊ गहड़ा के भरनइ से उपाय हे ।)    (सारथी॰10:16:31:1.27, 30, 31, 33)
84    गुरु-परोहित (इहे बीच में समाज के बरोबरी पर लावइ ले आउ शांति कायम करइ ले कत्ते सन धरम बनल, सुधार वला शिक्षा आयल, गुरु-परोहित, साधु-संत, फकीर, मुल्ला-मौलवी, पंडित-पोप अइलन । सब इमनदारी से मेहनत कइलन बकि अमीरी-गरीबी के बीच के खाई बढ़ल गेल।)    (सारथी॰10:16:31:1.22)
85    गेन्तर (सवा महीना के ढीबरा के गेन्तर में लपेटले करेजा से साटले फुलिया चलित्तर सिंह के डेउढ़ी पर हाजिर । नाया बुतरू के देखताहर नौकर-चाकर आउ खुदे चलित्तर सिंह के कनिआय ।)    (सारथी॰10:16:12:3.32)
86    गोट्टे (= समुच्चे; समूचा) (फुलिया अभी परसौती हे आउ मड़ुकी सौरी, जहाँ बिहने ढीबरा के ढोढ़ी टुटके गिरल हे । पनरह दिन के ढीबरा के छाती से लगैले फुलिया दिन गिन रहल हल ... । मंगल मंगल आठ, घुर मंगल पनरह, बिसतौरी पुरे में अभी पाँच दिन बाकी । नोमा महिना गोट्टे, कम-से-कम अठवारा रोज नहिंए जाय में बनत ।)    (सारथी॰10:16:12:2.29)
87    गोतिया-भाय (तिरलोकी बाबू के बेटी के बिआह के लगन तय भे गेल । पुरोहित, हजाम आउ पौनियाँ के काम बढ़ गेल । नौकर-चाकर गाम के गोतिया-भाय सेहो जुटि गेल । नेवताहरी भी आगेला हल । आगेल दिन मड़वा छवनी आउ घीढ़ारी के । हजाम परोहित जी के नेवता दे आल । साँझ के परोहित जी घीढ़ारी खातिर पोथी-पतरा आउ अरघा, कुश-पैंती सहेजो लगला ।)    (सारथी॰10:16:18:3.1)
88    गोद-भराय (बुतरू जब गरभ में आवऽ हे, तऽ गोद-भराय के नेग होवऽ हे । नइहरा से सेनुर, लहठी, साड़ी, फल, मिठाय लेके भाय आवऽ हे । ओकरा पेन्हके गरभवती चउका पर बइठऽ हथ ।)    (सारथी॰10:16:16:2.26)
89    गोबिन (= गोविन्द) (बिहरिया के बाप गोबिन आउ माय सुलोचनी । बेचारी सुलोचनी - ने कहियो भर पेट खाना, ने देह में बसतर । बियाह के पहिलइँ गोबिन के आदत बिगड़ि गेल हल - ताड़ी, दारू आउ जूआ । करमी पासिन के घर में अड्डा बनल हल ।)    (सारथी॰10:16:5:1.43, 2.1)
90    गोरइया (दारू के पइसा कन्ने से आवत, ई सुलोचनी जाने । उधार-पइँचा जोहते-जोहते देह भरल जुआनी में निचुड़ा गेल । मार खा-खाके जब ओकर देह बेसुध हो जा हल, तऽ अचानके ओकर मुँह से निकल जा हल - "हे गोरइया, एकरा से भल हम राँड़े रहतूँ हल ।")    (सारथी॰10:16:5:2.23)
91    गोरइयाथान (बहुते कोरसिस कइलक सुलोचनी कि गोबिन सुधर जाय । कत्तेक बेर तऽ डाकबबा पर परसाद चढ़इलक, देवीथान में चउका देलक, गोरइयाथान में बतासा गछलक, मुदा गोबिन के डगमगाल गोड़ थिर नञ् भेल । करमी के केबाड़ी गोबिन लेल खुलल के खुलले रहल ।)    (सारथी॰10:16:5:2.16)
92    गौंत-पानी (ई गरमी में ससुरा नीनो त नयँ आवऽ हइ । सोचली, तोहरे भिरी बैठ के कुछ गपशप कयल जात । दिन टघरला पर धूर के गौंत-पानी देम ।)    (सारथी॰10:16:18:1.9)
93    घरहेली (= गृह-प्रवेश) (ई तरह से देखल जाय तऽ संस्कार में एकर चलन हे । बियाह, कोहबर, सोहर, छठियारी, मुड़ना, जेनउआ, घरहेली, दावा नियन कोय भी आयोजन होवे, गीतहारनी सब जुटऽ हथ तऽ पहिल नेग में तेल-सेनुर बँटऽ हे ।)    (सारथी॰10:16:16:2.16)
94    घीढ़ारी (= घेढ़ारी; घृतढारी) (लगन के अइसन जोर भेल कि ढोल, सिंघा, पचबजना, जोरघाय खोजला पर भी नयँ मिले । हजाम के जजमान के काम आउ नेवता देवइ से फुरसत नयँ । परोहित जी के त बीसो अंगुरी घी में । केकरो घर घीढ़ारी, केकरो घर बियाह, केकरो घर जनउवा । परोहित जी काँखि तर पोथी दाबले रात-दिन जजमान के काम में मसगूल ।; नेवताहरी भी आगेला हल । आगेल दिन मड़वा छवनी आउ घीढ़ारी के । हजाम परोहित जी के नेवता दे आल । साँझ के परोहित जी घीढ़ारी खातिर पोथी-पतरा आउ अरघा, कुश-पैंती सहेजो लगला ।)    (सारथी॰10:16:18:2.1, 3.3, 4)
95    घुघटाही (~ साड़ी) (सब समान डेउढ़ी के अंगना में रखा गेल । नेउता-नेउतहारिन एक-एक करके समान देखे लगल - ई साड़ी बेटिऔरी, ई घुघटाही, ई पटपराय आउ ई बीस हजरिया बनारसी बिहउती साड़ी ।)    (सारथी॰10:16:14:2.15)
96    घुटूस (ओन्ने रेकइत ढीबरा के मुँह में फेफरी । चम्मच से दूधवला पानी ढीबरा के मुँह में घुटूस । रस-रस ओकर लादा चिकना गेल ।; बउआ के ओसारा में खिड़की से आवइत रौदा में झाप-पोंत के सुता देलक हल । कटोरी में एक अधवा दूध भी मालकिन के कृपा से मिल गेल हल । जब रेके - दू चम्मच घुटूस ... ढीबरा फेन सुत जाय ।)    (सारथी॰10:16:12:3.19, 13:1.4)
97    घुमानी (मेला पूरा उफान पर हे । अपने-अपने में सब मगन । एक जगह जरी जिराय ल बइठलूँ त मीना बजार के घुमइत कड़क हिंडोला के डोली में ओकर झलक देखाय पड़ल । जब हिंडोला थिर होवऽ लगल तब साफ जनाइल पतरकी घुमानी से डेराइल ओकर देह से लिपटल हे ।; खूब रफ्तार पकड़इ हिंडोला त हम्मे खुद के पइअइ ओकरा पर आउ थिर होवे लगइ त पतरकी लउके लगइ । घुमानी लग गेल । औरत-मरद, दोकान-मकान, गाछ-बिरिछ, चीख-पुकार, सउँसे मेला, समूचे असमान, जनाइत धरती, लउकइत क्षितिज घूम रहल हे दनादन । भारी होके माथा लटके लगल, टगे लगल देह । अकबकाल रेनू कसके कान तर चिल्लाल - "की होलउ, तबीयत खराब लगऽ हउ की ?" - "नयँ, मन तउ ठीके हइ, देखहीं ने, तनी घुमानी नियन लगे लगलइ ।")    (सारथी॰10:16:22:2.19, 3.5, 14)
98    घुर (मंगल मंगल आठ, ~ मंगल पनरह) (फुलिया अभी परसौती हे आउ मड़ुकी सौरी, जहाँ बिहने ढीबरा के ढोढ़ी टुटके गिरल हे । पनरह दिन के ढीबरा के छाती से लगैले फुलिया दिन गिन रहल हल ... । मंगल मंगल आठ, घुर मंगल पनरह, बिसतौरी पुरे में अभी पाँच दिन बाकी ।)    (सारथी॰10:16:12:2.28)
99    घेरलका (= घेरा हुआ) (ओकरो जादेतर छतवे पर बइठल देखऽ हलिअइ, कखनो-कखनो तो फिसिर-फिसिर बुनियों में । अपन औरत से खूबे परेम करऽ हलइ, कभी-कभी एने-ओने ताकके ओकरा चूम ले हलइ । एक बार तो चूमइत देखलिअइ आउ हमहीं लजाके हट गेलिअइ । कल घेरलका जगहिया में ऊ देवाल पकड़के खड़ा हल ।)    (सारथी॰10:16:24:1.30)
100    घोटाना (ऊ पाकिट से पाँच के सिक्का निकाल के नउआ के तरहत्थी पर रख देलक । नउआ के तो तरवा के धूर कपार - "अरे ! हमरा कि जजमानी नउआ समझ लेलँऽ हें ! शारूख कट के इहाँ दस रुपइया लगऽ हे । पाँच रुपइया में तो माथा घोटा हे, एकदम सफाचट ... ।" ढीबरा हड़बड़ा गेल ।)    (सारथी॰10:16:15:1.2)
101    घोराल (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा । दुआरी एत्तक छोट कि अदमी भले ओकरा में मोसकिल से घुस पावे, मुदा ई पूस के कनकनाल सोरा में घोराल बेयार ? एकरा के रोके ? घुस जइतो दिनियाल खड़े-खड़े आउ लगतो जाके हाड़े में ।)    (सारथी॰10:16:4:2.28)
102    चउका-बासन (सगर दिन के खेत-पथार के काम-काज से थक्कल-मांदल फुलेसरी के पिपनी पर लगऽ हे कि केतना भारी बोझा रखल हे । कउआ डके से पहिलइँ फुलेसरी रोजे उठ जाहे, हाथ में बढ़नी आउ चउका-बासन करिके सुरजू के खिला-पिला के चलि देहे खेत-खंधा ।)    (सारथी॰10:16:4:2.7)
103    चकरघिरनी (सुन्ना के गोल घेरा पर ऊ सपना चकरघिरनी बनल हे आउ ठिंगोरा (? इंगोरा) बनके गाल पर दहक रहल हे ।)    (सारथी॰10:16:24:3.26)
104    चट (= सन, पटुआ आदि का चटकल में बुना कपड़ा; टाट आदि कि बैठने की आसनी) (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा ।)    (सारथी॰10:16:4:2.26)
105    चभच्चा (ऊ नाचइत-कूदइत फूल पटावे वला बाल्टी उठाके चभच्चा दने बढ़ गेल । ओकर नजर चभच्चा के ठहरल पानी पर आउ पानी में लउकइत ढीबरा ! ओहे उजरका डिड़ार वला टी-शर्ट अउ चुस्त जीन्स पेन्हले ।)    (सारथी॰10:16:13:3.36, 37)
106    चमाचम (ईहे झोपड़ी के दुहारी पर फुलेसरी सवारी पर से उतरल हल - गोड़ में टुह-टुह आलता के रंग से टेढ़-मेढ़ रेखागणित, चानी के झुनकी लगल झांझर चमाचम, जे डेग बढ़ावऽ हल तऽ छमाछम !)    (सारथी॰10:16:4:3.6)
107    चम्मुक (खैर, जीतन भैया तो साथे हथ, उनखरे नाप से तो हमरो कपड़ा किना जात । ऊ देहरी पर बैठके इन्तजार करे लगल ... एक पहर ... दू पहर ... तीन पहर ... साँझ हो गेल । ससुरा ई बजार हे कि चम्मुक, जे जाय ओकरे साट ले । संझौकी के गाड़ी दुआरी लगल । डिक्की समान से ठसकल ।)    (सारथी॰10:16:14:2.3)
108    चर्र-चर्र (एतना सुनते ढीबरा भागे लगल मगर चारो अदमी दौड़के चोर-चोर करते पकड़ लेलक आउ फेन से ऊहे कुरसी पर बैठा देलक । ढीबरा छटपटाय ... मगर चर-चर अदमी धइले । ... भोथर अस्तुरा ... चर्र-चर्र .. । मूड़ी हिलावे तब अस्तुरा के धार चाम में घुसके लोहू पीए लगे । हार पार के ढीबरा शांत ।)    (सारथी॰10:16:15:1.20)
109    चानी (= चाँदी) (ईहे झोपड़ी के दुहारी पर फुलेसरी सवारी पर से उतरल हल - गोड़ में टुह-टुह आलता के रंग से टेढ़-मेढ़ रेखागणित, चानी के झुनकी लगल झांझर चमाचम, जे डेग बढ़ावऽ हल तऽ छमाछम !)    (सारथी॰10:16:4:3.5)
110    चानी (= चाँदी) (दलालन के चानिए चानी हे चाहे ऊ मंदिर के महंथ रहथि या आश्रम के मनीजर ।)    (सारथी॰10:16:39:2.2)
111    चिन्नी (= चीनी) (जिनगी के केतना उतार-चढ़ाव सुरजा बरदास कर लेलक फुलेसरी के दम पर, अपन लाछो के अँचरा पकड़िके । फुलेसरिये हल खाँटी ... कठगाड़ी के दुइयो पहिया नियन ... सुरजा आउ ओकर लाछो । जहिया से करखुआ जनमल हे, दुन्हूँ के पियार आउ बढ़ि गेल हे ... दूध-भात में चिन्नी नियन ।)    (सारथी॰10:16:4:3.34)
112    चिलकउरी (= लरकोरी, जिसकी गोद में दूध पीता बच्चा हो, सद्यःप्रसूत; दे॰ चिलकोरी) (बुतरू जनमला के बाद बिसतउरी पूरे दिन भी बुतरू गोदी में लेके चिलकउरी कुइयाँ, नदी पूजऽ हे । एकर माने हे कि जल देवता सेनुर से परसन्न होवऽ हथ ।)    (सारथी॰10:16:16:2.33)
113    चिलका (= बुतरू, बच्चा) (गोबिन के सम्हारते-सम्हारते बिहरिया जनम गेल हल । सुलोचनी के सुक्खल छाती में दूध कहाँ ? सुक्खल चिलका खाली हलरइला से मानलक हे कहइँ ! अप्पन लचारी पर सुलोचनी के आँख से नोनगर पानी टपकि जा हल, जेकरा चाट-चाट के बिहरिया भी चुप भे जा हल । ढहइत हालत नासमझ अबोध के भी जल्दी लुरगर बना दे हे ।)    (सारथी॰10:16:5:2.30)
114    चीपड़-चोइयाँ (आझ ढीबरा बारह बरीस के हो गेल । चीपड़-चोइयाँ नियन देह मगर बिरनी नियर फुर्र-फुर्र ! चलित्तर सिंह के डेउढ़ी के छाड़न-छोड़न आउ जुट्ठा-कुट्ठा से पोसाल हल ऊ, मगर होश आवे के बाद नाक-नुकुर शुरू ।)    (सारथी॰10:16:13:1.35)
115    चुकड़ी (मड़वा छौनी के बाद कलसा थापल गेल । वंसरोपन भेल आउ शुरू भे गेल घीढ़ारी के विधान । दीया, ढकनी, कपटी, चुकड़ी, कुम्हारिन पहुँचा गेल हल ।)    (सारथी॰10:16:18:3.34)
116    चूरन (= चूर्ण) ('मगही-हिन्दी शब्दकोष' में श्री भुवनेश्वर प्रसाद सिंह एकर अरथ बतइलका हे कि इंगुर पीसल लाल चूरन सेनुर कहा हे, मुदा 'भार्गव आदर्श हिन्दी शब्दकोष' में कहल गेल हे कि सीसा नाम के धातु से बनल लाल चूरन हे, जेकरा अउरत मांग में लगावऽ हथ ।)    (सारथी॰10:16:16:1.7, 9)
117    चूरना-चारना (ई कथन बिहार के आतंकवादी हत्या पर समर्थन के मुहर रहल हे - नागरिक समूह द्वारा कानून के अपन हाथ में लेके सजा देवे के । चोर-डकैत बलात्कारी के समूह चूर-चार के जान मार रहल हे । कानून आउ वेवस्था से विश्वास उठ जाय पर अइसने घटना घटऽ हे ।)    (सारथी॰10:16:39:2.27)
118    चूल (तोर कपड़ा भी कीन देबउ, लेकिन अइसन कर, कल्ह भोरे नउआ हीं जाके अपन बाल बढ़िया से कटा लिहँऽ । बरियात जइमहीं तब अइसने लमहर चूल में ? ले पाँच रुपइया, कल्ह बाल कटा लिहँऽ ।)    (सारथी॰10:16:14:3.6)
119    चूहा-पेंचा (सवा महीना के ढीबरा के गेन्तर में लपेटले करेजा से साटले फुलिया चलित्तर सिंह के डेउढ़ी पर हाजिर । नाया बुतरू के देखताहर नौकर-चाकर आउ खुदे चलित्तर सिंह के कनिआय । भीतर से भर चुरू करुआ तेल लाके ढीबरा के माथा में चपोड़इत चलित्तर सिंह के कनिआय कहलन - नाया बुतरू के तेल नञ देवे से चूहा-पेंचा भर जाहे ।)    (सारथी॰10:16:12:3.38)
120    चेपाड़ा (= चपड़ा, फावड़ा) (जखने-जखने देह थकान से अलसाय लगऽ हे, फुलेसरी के पसेना से भींजल देह के महक से सुरजू के मन हरिया मुसकी देके ताकि ले हे, फेन की कहना ! सुरजा में एगो अजबे फुरती आ जा हल आउ तरोताजा होके चेपाड़ा भांजऽ लगऽ हल ।)    (सारथी॰10:16:4:2.15)
121    छठियारी (चुऽ ... चुऽ ... चुऽ ... बाबू हमर गे ... पेट नञ भरलो ! पेट भरतइ कि खाक ! सोंठ के हलुआ ममोसरो नञ ... ! मसुरी के दाल पर अनेसा, सेहो छठियारिए तक डभकल । ड्योढ़ी के जुठा-कुठा तो ड्योढ़ी पर जाय के बादे ममोसर होत ।)    (सारथी॰10:16:12:3.5)
122    छमाछम (ईहे झोपड़ी के दुहारी पर फुलेसरी सवारी पर से उतरल हल - गोड़ में टुह-टुह आलता के रंग से टेढ़-मेढ़ रेखागणित, चानी के झुनकी लगल झांझर चमाचम, जे डेग बढ़ावऽ हल तऽ छमाछम !)    (सारथी॰10:16:4:3.6)
123    छरना (= छलना, ठगना, भ्रमित करना) (ऊ ओसरा में सुतल ढीबरा के चेहरा देखे लगल । बउआ हँस रहल हल । फेन तुरते काने लगल । फेन तुरते चुप ! सायत सपना रहल हे ... भगवान छर रहलथिन हे । तोर मइया मर गेलउ, तब काने लगे । तोर बाप मर गेलउ, तब हँसे लगल ।)    (सारथी॰10:16:13:1.27)
124    छाड़न-छोड़न (आझ ढीबरा बारह बरीस के हो गेल । चीपड़-चोइयाँ नियन देह मगर बिरनी नियर फुर्र-फुर्र ! चलित्तर सिंह के डेउढ़ी के छाड़न-छोड़न आउ जुट्ठा-कुट्ठा से पोसाल हल ऊ, मगर होश आवे के बाद नाक-नुकुर शुरू ।)    (सारथी॰10:16:13:1.37)
125    छिछनल (घी पकवान पर से ढरकि के भुइयाँ में गीरऽ हे । बरबादे न हो जाहे । आझ हनोक कहियो एक्को तोला घी लयलऽ ? जजमान के देखाके नयँ त अँखियो बचाके लइतऽ हल । आझ कैसहूँ जजमान के आँखि बचाके कनमा-अधवा घी जरूर लेले अइहऽ । हमरो छिछनल जी तिरपित भे जात ।)    (सारथी॰10:16:18:3.26)
126    छिछनाना (तूँ तो जजमान घरे हलुआ-पूरी चाभिये लेहऽ । हम्मर जिनगी त घी-दूध ले छिछनइते रहि गेल । तिरलोकी बाबू के घरे त घी के कमी हे नयँ । गाय-भैंस से हुनखर गोहाल भरल हे ।)    (सारथी॰10:16:18:3.21)
127    छिटही (ईहे झोपड़ी के दुहारी पर फुलेसरी सवारी पर से उतरल हल - गोड़ में टुह-टुह आलता के रंग से टेढ़-मेढ़ रेखागणित, चानी के झुनकी लगल झांझर चमाचम, जे डेग बढ़ावऽ हल तऽ छमाछम ! रंग-बिरंग के चूड़ी, बड़बड़ फूल वला छिटही साड़ी ... लाल, पीयर, हरियर ... डाँड़ा में एक दने रूमाल खोंसल आउ दोसर दने रुनझुन-रुनझुन कुंजी के गुच्छा ।)    (सारथी॰10:16:4:3.8)
128    छिलाना (हुजूम के हुजूम अदमी, औरत, मरद, बुतरू आ रहल, जा रहल, देह से देह छिला रहल । अदमियन के शोर, लउडिस्पिकर के अनोर । कुच्छू कहे ल एतना जोर देवऽ पड़इ कि गियारी झनझना जाय ।)    (सारथी॰10:16:22:2.10)
129    छौनी (मड़वा ~) (मड़वा छौनी के बाद कलसा थापल गेल । वंसरोपन भेल आउ शुरू भे गेल घीढ़ारी के विधान । दीया, ढकनी, कपटी, चुकड़ी, कुम्हारिन पहुँचा गेल हल ।)    (सारथी॰10:16:18:3.31)
130    जइसइँ (दे॰ जइसहीं, जइसीं) ( ओकर नजर चभच्चा के ठहरल पानी पर आउ पानी में लउकइत ढीबरा ! ओहे उजरका डिड़ार वला टी-शर्ट अउ चुस्त जीन्स पेन्हले । ऊ पानी में जइसइँ बाल्टी डुबइलक ... चुभ् ... ठहरल पानी थलथलाय लगल ... अंदर के ढीबरा भी हिले लगल ... टी-शर्ट सब अलोप ।)    (सारथी॰10:16:13:3.40)
131    जजमानी (ऊ पाकिट से पाँच के सिक्का निकाल के नउआ के तरहत्थी पर रख देलक । नउआ के तो तरवा के धूर कपार - "अरे ! हमरा कि जजमानी नउआ समझ लेलँऽ हें ! शारूख कट के इहाँ दस रुपइया लगऽ हे । पाँच रुपइया में तो माथा घोटा हे, एकदम सफाचट ... ।" ढीबरा हड़बड़ा गेल ।)    (सारथी॰10:16:14:3.42)
132    जवनका-जवनकी (= जमनका-जमनकी) (ई विधान कउनो हँसी-मजाक न हे, आस्था के सवाल हे, जे जुगन से चलल आ रहल हे । एकरा में बड़गो रहस छुपल हे । प्रेमी-प्रेमिका के मिलन, संयोग के पहिले बियाह रूपी सामाजिक आदेश लेना जरूरी हे । ई सेनुर प्रमाण-पत्र हे समाज के स्वीकृति के । एकर गूढ़ रहस नयका पीढ़ी के जवनका-जवनकी न बूझऽ हथ ।)    (सारथी॰10:16:17:1.7)
133    जादेतर (= ज्यादातर) (गरमी के कारन छतवे पर सबके बइठल रहे पड़ो हल । ओकरो जादेतर छतवे पर बइठल देखऽ हलिअइ, कखनो-कखनो तो फिसिर-फिसिर बुनियों में । अपन औरत से खूबे परेम करऽ हलइ, कभी-कभी एने-ओने ताकके ओकरा चूम ले हलइ ।)    (सारथी॰10:16:24:1.24)
134    जुट्ठा-कुट्ठा (आझ ढीबरा बारह बरीस के हो गेल । चीपड़-चोइयाँ नियन देह मगर बिरनी नियर फुर्र-फुर्र ! चलित्तर सिंह के डेउढ़ी के छाड़न-छोड़न आउ जुट्ठा-कुट्ठा से पोसाल हल ऊ, मगर होश आवे के बाद नाक-नुकुर शुरू । ढीबरा के पेट अब फुलिया लेल भारी हो गेल । डेउढ़ी के काम ले ओकर समांग भी नञ चले । अप्पन पेट तो जुट्ठो-कुट्ठो से चल जाहे मगर ढीबरा ... !)    (सारथी॰10:16:13:1.37, 41)
135    जेतनय (दे॰ जेतनइ) (बउआ के ओसारा में खिड़की से आवइत रौदा में झाप-पोंत के सुता देलक हल । कटोरी में एक अधवा दूध भी मालकिन के कृपा से मिल गेल हल । जब रेके - दू चम्मच घुटूस ... ढीबरा फेन सुत जाय । ढीबरा जेतनय देरी नींद में, फुलिया के काम ओतने इसोराय ।)    (सारथी॰10:16:13:1.5)
136    जोड़ल-नारल (~ हिसाब) (मंगल मंगल आठ, घुर मंगल पनरह, बिसतौरी पुरे में अभी पाँच दिन बाकी । नोमा महिना गोट्टे, कम-से-कम अठवारा रोज नहिंए जाय में बनत । माने कि ... उऽ ... आऽ उँ ... उऽ ... आँ ... । ढीबरा माय के छाती में थोथुन मार-मार के थक गेल तब रेके लगल । फुलिया के जोड़ल-नारल हिसाब गड़बड़ा गेल ।)    (सारथी॰10:16:12:3.1)
137    जोड़िदम्मा (सभे जोड़िदम्मा सुरजा से खूब रस ले हलन । सुरजा हल भीतर से सोझ । जखने कोय ओकर माउग लगाके मजाक करे, सुरजा के मुँह से बकार नञ् निकले, मुदा आँख सब कुछ बता दे ।)    (सारथी॰10:16:4:3.24)
138    जोरघाय (लगन के अइसन जोर भेल कि ढोल, सिंघा, पचबजना, जोरघाय खोजला पर भी नयँ मिले । हजाम के जजमान के काम आउ नेवता देवइ से फुरसत नयँ । परोहित जी के त बीसो अंगुरी घी में । केकरो घर घीढ़ारी, केकरो घर बियाह, केकरो घर जनउवा । परोहित जी काँखि तर पोथी दाबले रात-दिन जजमान के काम में मसगूल ।)    (सारथी॰10:16:18:1.28) 
139    झनर-झनर (खट् ... खट् ... खट् ... खट्, झनर ... झनर ! फट से नीन टूट गेल । लगल एकबइके असमान से कोय धकेल देलक । कोय जोर-जोर से केबाड़ी पीट रहल हल ।)    (सारथी॰10:16:23:1.21)
140    झाँट (ढीबरा हड़बड़ा गेल मगर सम्हरइत बोललक - "ठहरऽ ठाकुर जी, बाकी के पाँच रुपइया हम मलिकवा से मांगले आवऽ हियो ।" एतना कहके ऊ बाहर निकले लगल कि ओजा बैठल दू-चार अदमी में से एगो कहकलक - "अहो ठाकुर, ई छउँड़ा तो चार सो बीस लगऽ हउ । पैसवा झाँट नञ देतउ । एकरा हीं जेतना पैसवा हउ ओतना कामा कर देहीं ... ।")    (सारथी॰10:16:15:1.9)
141    झांझर (ईहे झोपड़ी के दुहारी पर फुलेसरी सवारी पर से उतरल हल - गोड़ में टुह-टुह आलता के रंग से टेढ़-मेढ़ रेखागणित, चानी के झुनकी लगल झांझर चमाचम, जे डेग बढ़ावऽ हल तऽ छमाछम !)    (सारथी॰10:16:4:3.6)
142    झाड़ू-पोछा (चलित्तर सिंह भी एगो दसटकिया ढीबरा के माथा से ओबारके फुलिया के खोइँछा में रख देलन । फुलिया गद्गद् । मालिक-मलकीनी के नेह महीनवारी से भी जादे खुशी दे हे । उत्साह से भरल फुलिया जुट गेल झाड़ू-पोछा में ।)    (सारथी॰10:16:12:3.43)
143    झापना-पोंतना (बउआ के ओसारा में खिड़की से आवइत रौदा में झाप-पोंत के सुता देलक हल । कटोरी में एक अधवा दूध भी मालकिन के कृपा से मिल गेल हल । जब रेके - दू चम्मच घुटूस ... ढीबरा फेन सुत जाय । ढीबरा जेतनय देरी नींद में, फुलिया के काम ओतने इसोराय ।)    (सारथी॰10:16:13:1.2)
144    झुनकी (ईहे झोपड़ी के दुहारी पर फुलेसरी सवारी पर से उतरल हल - गोड़ में टुह-टुह आलता के रंग से टेढ़-मेढ़ रेखागणित, चानी के झुनकी लगल झांझर चमाचम, जे डेग बढ़ावऽ हल तऽ छमाछम !)    (सारथी॰10:16:4:3.5)
145    टिटहीं (= टिटहरा, टिट्टिभ) (भूलइ के अनथक कोरसिस करऽ ही बकि टेस अवाज में टहकइत टिटहीं बनके ऊ याद में पैबस्त हो जाहे - झनझना जाहे मानस । थू-थू ... थुकथुकावऽ ही ... असगुन बुझा हे ... बकि बार-बार गोल घेरा काटइत ऊ घुमइत ही रहऽ हे - टिटहीं टी ... टिटहीं टीं ।)    (सारथी॰10:16:25:1.26, 30)
146    टेहुनियाँ (~ देले) (चलित्तर सिंह के बैठका में फुलिया पोंछा मार रहल हल टेहुनियाँ देले आजु-बाजु से लफ-लफ के तिनका-तिनका समेटले । ओकर कान से मालकिन के तेज आवाज टकराल ।)    (सारथी॰10:16:13:1.8)
147    ठपाक् (किताब के स्वरूप खूब भव्य हे । सेंगरन में कुछ कविता के स्वर जरी स्थूल भी होल हे । जहाँ भी कुछ कहल गेल हे - ठपाक् से कह देल गेल हे ।)    (सारथी॰10:16:40:2.32)
148    ठसकल (= ठसाठस या ठूँसकर भरा हुआ) (खैर, जीतन भैया तो साथे हथ, उनखरे नाप से तो हमरो कपड़ा किना जात । ऊ देहरी पर बैठके इन्तजार करे लगल ... एक पहर ... दू पहर ... तीन पहर ... साँझ हो गेल । ससुरा ई बजार हे कि चम्मुक, जे जाय ओकरे साट ले । संझौकी के गाड़ी दुआरी लगल । डिक्की समान से ठसकल ।)    (सारथी॰10:16:14:2.5)
149    ठिंगोरा (= इंगोरा) (सुन्ना के गोल घेरा पर ऊ सपना चकरघिरनी बनल हे आउ ठिंगोरा (? इंगोरा) बनके गाल पर दहक रहल हे ।)    (सारथी॰10:16:24:3.27)
150    ठिसुअइनी ("अच्छा तउ तोरा जीतना नियर जीन्स पैंट चाही ? मगर ऊ डरेस तो बड़ी महरग होवऽ हे ।"/ ढीबरा के चेहरा पर ठिसुअइनी झलके लगल ।)    (सारथी॰10:16:13:3.25)
151    ठेपी (= टिप्पी, बोतल आदि का ढक्कन) (फुलिया ढीबरा के चुप करइ लेल ढेर चुचकार-पुचकार कइलक, मुदा फरिस्ता बुतरु के तो पेट भरे के बादे दुलार सूझत । अजियाके उ एगो धंधरन में जुट गेल ... । एगो मलवा में दू-चार ठेपी पानी अंगुरी सहे भर सिलगरम कइलक । ओकरे में अपन छाती के दूध गारे लगल ।)    (सारथी॰10:16:12:3.11)
152    डकना (सगर दिन के खेत-पथार के काम-काज से थक्कल-मांदल फुलेसरी के पिपनी पर लगऽ हे कि केतना भारी बोझा रखल हे । कउआ डके से पहिलइँ फुलेसरी रोजे उठ जाहे, हाथ में बढ़नी आउ चउका-बासन करिके सुरजू के खिला-पिला के चलि देहे खेत-खंधा ।)    (सारथी॰10:16:4:2.6)
153    डभकल (चुऽ ... चुऽ ... चुऽ ... बाबू हमर गे ... पेट नञ भरलो ! पेट भरतइ कि खाक ! सोंठ के हलुआ ममोसरो नञ ... ! मसुरी के दाल पर अनेसा, सेहो छठियारिए तक डभकल । ड्योढ़ी के जुठा-कुठा तो ड्योढ़ी पर जाय के बादे ममोसर होत ।)    (सारथी॰10:16:12:3.5)
154    डाँढ़ी ("अगे माय ! माय गे !" अधछोछर नीन में अलसाल, अँचरा से झँपाल करखू रह-रहके अपन माय के डाँढ़ी हियावऽ लगल ।)    (सारथी॰10:16:4:2.3)
155    डाकबबा (बहुते कोरसिस कइलक सुलोचनी कि गोबिन सुधर जाय । कत्तेक बेर तऽ डाकबबा पर परसाद चढ़इलक, देवीथान में चउका देलक, गोरइयाथान में बतासा गछलक, मुदा गोबिन के डगमगाल गोड़ थिर नञ् भेल । करमी के केबाड़ी गोबिन लेल खुलल के खुलले रहल ।)    (सारथी॰10:16:5:2.14)
156    डिड़ारी (हाले आल हल गरमी के छुट्टी में उजरका डिड़ारी वला लाल-लाल टी-शर्ट आउ जाँघ से लगायत घुट्ठी तक कसल जीन्स पेन्ह के । मोहरी दू-तीन तुरी मोरल, तभियो जमीन लोटे ।)    (सारथी॰10:16:13:3.15)
157    डिपटी (दे॰ डिप्टी) (औरत सब के इनखर सीरियल खूब निम्मन लगऽ हे । नञ् जानूँ काहे एकर टइमो ठीक पिछली पहर । ई घड़ी सब लइकन इस्कूल में रहऽ हइ । मरदाना सब अपन डिपटी बजावऽ हथ । मेहरारू बस नहा-सोना के खा-पी, सजधज बइठ जा हथ सेनुर के गंजन देखइ ले ।)    (सारथी॰10:16:35:1.16)
158    ढकनी (मड़वा छौनी के बाद कलसा थापल गेल । वंसरोपन भेल आउ शुरू भे गेल घीढ़ारी के विधान । दीया, ढकनी, कपटी, चुकड़ी, कुम्हारिन पहुँचा गेल हल ।)    (सारथी॰10:16:18:3.33)
159    ढनमनाल (~ चलना/ बुलना) (कोय जोर-जोर से केबाड़ी पीट रहल हल । / "अँह, भोरे-भोरे के ढनमनाल चल रहल हे, जे काँचे नीन तोड़ा देलक ।" मइया भुनभुना रहल हल ।)    (सारथी॰10:16:23:1.25)
160    ढोढ़ी (~ टुटके गिरना) (फुलिया अभी परसौती हे आउ मड़ुकी सौरी, जहाँ बिहने ढीबरा के ढोढ़ी टुटके गिरल हे । पनरह दिन के ढीबरा के छाती से लगैले फुलिया दिन गिन रहल हल ... । मंगल मंगल आठ, घुर मंगल पनरह, बिसतौरी पुरे में अभी पाँच दिन बाकी ।)    (सारथी॰10:16:12:2.25)
161    तखनय (= तखनयँ, तखनइ, तखनहीं; उसी क्षण) (कहाँ चल गेलइ सब ? अभी तो रोवा-कानी मचल हलइ । तखनय धरमेन्दरा आ रहल हल । पुछला पर ऊ बड़ी निठुर मन से कहलक - "देवीथान के पिपरा तर हइ ।" अब तो सभे सक-संदेह हमर मन से धोवा गेल । अम्मोढेकार रोबाय फूटे लगल ।)    (सारथी॰10:16:24:1.13)
162    तसिलाना (= तसलाना, तसीला जाना) (रेनू बोल रहल हल - "महल्ला के बात हे, दाह-करम खातिर भी ओकरा हीं एको पइसा नय हे, चंदा तसिला रहल हे, कुछ पइसा दे देहीं ।")    (सारथी॰10:16:23:3.3)
163    तहिअउका (= उस दिन या समय का, the then) (त्रिनिदाद के तहिअउका प्रधान मंत्री बिसनाथ पांडे वहाँ आयोजित अंतरराष्ट्रीय हिन्दी सम्मेलन में ई समस्या के गहरा विश्लेषण करइत हिन्दी के सांस्कृतिक आंदोलन से जोड़इ के जरूरत बतइलन हल ।)    (सारथी॰10:16:29:1.36)
164    तारतम (= तारतम्य) (सुरजा आउ करखू के बीच करखुआ के माय फुलेसरी माने लछमिनियाँ, भावना आउ करतव के बीच एगो बेजोड़ तारतम बइठइते-बइठइते कहिया कनियाय से माय हो गेल, ओकरो पता नञ् चलल ।)    (सारथी॰10:16:4:2.19)
165    तुरी-तुरी (= बार-बार) (जरिको नय हमरा लग रहल हल कि ऊ मर गेलइ । तुरी-तुरी नजर के सामने ओकर चेहरा झलक जा हल । देह-गात त सुन्न पड़ल जा हल बकि जोर-जोर से माथा पीटके कानइ के मन कर रहल हल ।)    (सारथी॰10:16:23:3.20)
166    थलथलाना (ओकर नजर चभच्चा के ठहरल पानी पर आउ पानी में लउकइत ढीबरा ! ओहे उजरका डिड़ार वला टी-शर्ट अउ चुस्त जीन्स पेन्हले । ऊ पानी में जइसइँ बाल्टी डुबइलक ... चुभ् ... ठहरल पानी थलथलाय लगल ... अंदर के ढीबरा भी हिले लगल ... टी-शर्ट सब अलोप ।)    (सारथी॰10:16:13:3.41)
167    थुकथुकाना (भूलइ के अनथक कोरसिस करऽ ही बकि टेस अवाज में टहकइत टिटहीं बनके ऊ याद में पैबस्त हो जाहे - झनझना जाहे मानस । थू-थू ... थुकथुकावऽ ही ... असगुन बुझा हे ... बकि बार-बार गोल घेरा काटइत ऊ घुमइत ही रहऽ हे - टिटहीं टी ... टिटहीं टीं ।)    (सारथी॰10:16:25:1.28)
168    दछिना (= दक्षिणा) (लगन के अइसन जोर भेल कि ढोल, सिंघा, पचबजना, जोरघाय खोजला पर भी नयँ मिले । हजाम के जजमान के काम आउ नेवता देवइ से फुरसत नयँ । परोहित जी के त बीसो अंगुरी घी में । केकरो घर घीढ़ारी, केकरो घर बियाह, केकरो घर जनउवा । परोहित जी काँखि तर पोथी दाबले रात-दिन जजमान के काम में मसगूल । मोट दछिना आउ जजमान के घर घी में छानल पूआ-पूड़ी के भोग, ऊपर से गइँठ-बन्हन । परोहित जी के गोड़ में त पाँखि लगल रहे । जेकरे घर जाथि, डँटि के खाथि । कहलो गेल हे - हाथ सुक्खल, बरहामन भुक्खल ।)    (सारथी॰10:16:18:2.4)
169    दलधोय (बियाह घड़ी बेटी के जोग बगइया में मंगा हे । तखने कनियाँ से आम, बर, पीपर के सेनुर लगाके पुजावल जाहे । ईहे घड़ी एगो विध दलधोय आउ पनकट्टी होवऽ हे । एकरा में लड़की कुइयाँ के सेनुर लगाके पूजऽ हे । अइसनका कुइयाँ बियाहल मानल जाहे । एकर जल पवित्तर होवऽ हे ।)    (सारथी॰10:16:16:2.21)
170    दिनियाल (= रपरपाल) (छोटगर गो झोपड़ी, जेकर एक कोन में अलमुनियाँ के थारी, लोटा, लटखुट बरतन । आधा भित्तर घेरि के पोआर बिछल हे । तनिक्के गो दुआरी । दुआरी में बोरा के चट वाला परदा । दुआरी एत्तक छोट कि अदमी भले ओकरा में मोसकिल से घुस पावे, मुदा ई पूस के कनकनाल सोरा में घोराल बेयार ? एकरा के रोके ? घुस जइतो दिनियाल खड़े-खड़े आउ लगतो जाके हाड़े में ।)    (सारथी॰10:16:4:2.29)
171    दीया (= मिट्टी का दीपक) (मड़वा छौनी के बाद कलसा थापल गेल । वंसरोपन भेल आउ शुरू भे गेल घीढ़ारी के विधान । दीया, ढकनी, कपटी, चुकड़ी, कुम्हारिन पहुँचा गेल हल ।)    (सारथी॰10:16:18:3.33)
172    देखताहर (सवा महीना के ढीबरा के गेन्तर में लपेटले करेजा से साटले फुलिया चलित्तर सिंह के डेउढ़ी पर हाजिर । नाया बुतरू के देखताहर नौकर-चाकर आउ खुदे चलित्तर सिंह के कनिआय ।)    (सारथी॰10:16:12:3.34)
173    देखसी (= देखा-हिसकी) (हिन्दी कविता में निराला रबर छन्द लिखके एक क्रांति कैलका । उनकर देखसी में साठ के दशक में एक आन्दोलन सन चलल । लोग नया-नया कविता करो लगला - जेकरा में चालीस तरह के कविता लिखल गेल । ओत्ते तो आद नै हो, कुछ देखहो - नई कविता, सुकविता, कुकविता, गद्य कविता, अकविता, बीट कविता आदि ।)    (सारथी॰10:16:33:2.29)
174    देह-गात (जरिको नय हमरा लग रहल हल कि ऊ मर गेलइ । तुरी-तुरी नजर के सामने ओकर चेहरा झलक जा हल । देह-गात त सुन्न पड़ल जा हल बकि जोर-जोर से माथा पीटके कानइ के मन कर रहल हल ।)    (सारथी॰10:16:23:3.21)
175    धंधरन (फुलिया ढीबरा के चुप करइ लेल ढेर चुचकार-पुचकार कइलक, मुदा फरिस्ता बुतरु के तो पेट भरे के बादे दुलार सूझत । अजियाके उ एगो धंधरन में जुट गेल ... । एगो मलवा में दू-चार ठेपी पानी अंगुरी सहे भर सिलगरम कइलक । ओकरे में अपन छाती के दूध गारे लगल ।)    (सारथी॰10:16:12:3.10)
176    धत् (जखने सुरजा फुलेसरी के पियार से लाछो कहिके बोलावऽ हल, फुलेसरी लाज से दोहरा जा हल । ओकर सामर मुँह पर ललका रंग चढ़ जा हल अनु धत् कहिके एगो कोना में घुकुर जा हल । सुरजा के तऽ हालते खराब तखने ।)    (सारथी॰10:16:4:3.22)
177    धनउसरा (= धान इसोरने वाला) (लोकजीवन में एगो परम्परा हे कि नया चूल्हा में आग सुलगावे से पहिले ओकर बियाह सेनुर लगाके कइल जाहे । ई चूल्हा घरेलू खाना बनवे वला रहे, चाहे भोज, चाहे धनउसरा चाहे कोलसार, सबके बियाह भेला के बादे आग-चूल्हा के मिलन होवऽ हे ।)    (सारथी॰10:16:17:1.1)
178    धनमंडल (ऊ साल भदइ, धान आउ रब्बी धरती फारि के उपजल रहे । सउँसे मगह में धान के धनमंडल । ई से लोग अप्पन बेटा-बेटी के बियाह लेल लगि गेला ।)    (सारथी॰10:16:18:1.25)
179    धूर (गौंत-पानी (ई गरमी में ससुरा नीनो त नयँ आवऽ हइ । सोचली, तोहरे भिरी बैठ के कुछ गपशप कयल जात । दिन टघरला पर धूर के गौंत-पानी देम ।)    (सारथी॰10:16:18:1.9)
180    धूरी-गरदा (कते बरस बीत गेल । समय के धूरी-गरदा मलीन भी करइ ल चाहऽ हे ओकरा बकि रहि-रहि के हूक उठिये जाहे आउ हम्हड़ उठऽ हे हिया । पचासन दफा दिन भर में चेहरा धोवऽ ही - ई लाइलाज रोग बनके मन में चिपक गेल हे ।)    (सारथी॰10:16:25:1.14)
181    नपना (सबसे बड़ा आलोचक जनता हइ, जे तोरा सुनै हो, तोरा पढ़ै हो । ओकरा जिमा सबसे बड़ा नपना हइ । ऊ जे नापि देतो से परियानी पर सो में सो उतरि जइतो ।)    (सारथी॰10:16:34:2.9)
182    नहाना-सोनाना (औरत सब के इनखर सीरियल खूब निम्मन लगऽ हे । नञ् जानूँ काहे एकर टइमो ठीक पिछली पहर । ई घड़ी सब लइकन इस्कूल में रहऽ हइ । मरदाना सब अपन डिपटी बजावऽ हथ । मेहरारू बस नहा-सोना के खा-पी, सजधज बइठ जा हथ सेनुर के गंजन देखइ ले ।)    (सारथी॰10:16:35:1.16)
183    नाक-नुकुर (आझ ढीबरा बारह बरीस के हो गेल । चीपड़-चोइयाँ नियन देह मगर बिरनी नियर फुर्र-फुर्र ! चलित्तर सिंह के डेउढ़ी के छाड़न-छोड़न आउ जुट्ठा-कुट्ठा से पोसाल हल ऊ, मगर होश आवे के बाद नाक-नुकुर शुरू ।)    (सारथी॰10:16:13:1.38)
184    नारियर (= नारियल) (छठ-एतवार में तऽ परवइती सूप-डलिया के भी सेनुर से पूजऽ हथ । नारियर, लड़ुआ, मुरय, केतारी, अरघउता, पूजा के लोटा सब में भी सेनुर लागावल जा हे ।)    (सारथी॰10:16:16:2.3)
185    निके-सुखे (ओकरा एगो उपाय सुझल आउ बेटी से पहिले अपन छोट बेटवे के सादी कर देलक आउ बेटा के रोजगार के खातिर लड़की वला से पुरकस तिलक ले लेलक । बेटी तो निके-सुखे चल गेल अपन घर । बाकि, पुतहु नय अइलइ ।)    (सारथी॰10:16:15:3.24)
186    निचुड़ाना (दारू के पइसा कन्ने से आवत, ई सुलोचनी जाने । उधार-पइँचा जोहते-जोहते देह भरल जुआनी में निचुड़ा गेल । मार खा-खाके जब ओकर देह बेसुध हो जा हल, तऽ अचानके ओकर मुँह से निकल जा हल - "हे गोरइया, एकरा से भल हम राँड़े रहतूँ हल ।")    (सारथी॰10:16:5:2.21)
187    निछंछ (= निछक्का) (ओकर कान से मालकिन के तेज आवाज टकराल । दूध देवेवाली गोवारी से बतकुचन ... काल्ह दूध में बहुत पानी हलउ पटोरनी, निछंछ पानी जैसे आँख के लोर । अइसन दूध के कइसन पैसा !)    (सारथी॰10:16:13:1.12)
188    निठुर (= निट्ठुर; निष्ठुर) (कहाँ चल गेलइ सब ? अभी तो रोवा-कानी मचल हलइ । तखनय धरमेन्दरा आ रहल हल । पुछला पर ऊ बड़ी निठुर मन से कहलक - "देवीथान के पिपरा तर हइ ।" अब तो सभे सक-संदेह हमर मन से धोवा गेल । अम्मोढेकार रोबाय फूटे लगल ।)    (सारथी॰10:16:24:1.14)
189    निभोर (~ नीन) (कखनउँ तितली लगऽ हे तउ कखनउँ फटिंगा - कखनउँ चंदन के लेप तउ कखनउँ पिस्सल मिरचाय । कखनउँ-कखनउँ तउ निभोर नीन में भी लगऽ हे कि कोय पिल्लू गाल पर रेंग रहल हे - तड़क जाहे नीन । पोंछऽ ही आउ अन्हारे में दौड़ जा ही कल पर ।)    (सारथी॰10:16:25:1.21)
190    निमुहियाँ (मगर फुलिया के कान में ओहे आवाज - दूध नञ पानी ... ! ढीबरा के हँसी आउ रोबाय बउअइनी नञ हे, इ हे उहे दूध में पानी आउ पानी में दूध के हिसाब ! इ निमुहियाँ धन अप्पन बात हँसिए-कान के ने कहत।)    (सारथी॰10:16:13:1.32)
191    निहचय (= निश्चय) (हिन्दी के ई प्रवृत्ति के अगर अंग्रेजी साम्राज्वाद से जोड़के देखबऽ त ओकरा से विरोध के मूल कारण तक निहचय पहुँच जइबऽ ।)    (सारथी॰10:16:29:2.26)
192    नेउता-नेउतहारिन (सब समान डेउढ़ी के अंगना में रखा गेल । नेउता-नेउतहारिन एक-एक करके समान देखे लगल - ई साड़ी बेटिऔरी, ई घुघटाही, ई पटपराय आउ ई बीस हजरिया बनारसी बिहउती साड़ी ।)    (सारथी॰10:16:14:2.14)
193    नेवताहरी (तिरलोकी बाबू के बेटी के बिआह के लगन तय भे गेल । पुरोहित, हजाम आउ पौनियाँ के काम बढ़ गेल । नौकर-चाकर गाम के गोतिया-भाय सेहो जुटि गेल । नेवताहरी भी आगेला हल । आगेल दिन मड़वा छवनी आउ घीढ़ारी के । हजाम परोहित जी के नेवता दे आल । साँझ के परोहित जी घीढ़ारी खातिर पोथी-पतरा आउ अरघा, कुश-पैंती सहेजो लगला ।)    (सारथी॰10:16:18:3.1)
194    नोनगर (= नूनगर) (गोबिन के सम्हारते-सम्हारते बिहरिया जनम गेल हल । सुलोचनी के सुक्खल छाती में दूध कहाँ ? सुक्खल चिलका खाली हलरइला से मानलक हे कहइँ ! अप्पन लचारी पर सुलोचनी के आँख से नोनगर पानी टपकि जा हल, जेकरा चाट-चाट के बिहरिया भी चुप भे जा हल । ढहइत हालत नासमझ अबोध के भी जल्दी लुरगर बना दे हे ।)    (सारथी॰