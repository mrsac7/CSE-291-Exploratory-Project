388    बराहिल (जब अउरो बुतरून साथे खेलते-धुपते ऊ चल जा हल तब देखऽ हल कि हवेली के मालिक अपन लड़कन पर केतना बिगड़ऽ हलन ओकरा साथ खेलते देखके । बराहिल तो बदरुआ अइसन लड़कन के फाटके पर से खदेड़ दे हल ।)    (गमेंगा॰11.6)
389    बसियाना (मोहन लेल ससुरार बसिया रहल हल । घरवली भी भर मुँह बोले में हिचके लगली । मोहन हिन्दी माध्यम के हल तो घरवली अंगरेजी माध्यम के ।)    (गमेंगा॰37.29)
390    बाँट-बखरा (एहे मानसिकता के दोसर कहानी 'बाँट-बखरा' में भी गाँव से शहर के यात्रा हे । संयुक्त परिवार लेल गाँव यूरिया हे त शहर तेजाब ।)    (गमेंगा॰vi.20)
391    बात-विचार (मदन जी अइसे तो हलन मँझलके आदमी, लेकिन अपन तड़क-भड़क से बड़गो-बड़गो के मात देले हलन । उनकर बात-विचार आउ रहन-सहन से केतना आदमी तो देखिए के चकमका जा हल ।)    (गमेंगा॰40.15)
392    बान्हना (ओकरा उमेद हे कि सउँसे परिवार लेल नेउता आबत । लेकिन अपन आउ उनकर परिवार के देखके ओकर मन कइसन तो हो जाहे । फिन ढाढ़स बान्हके सोचऽ हे कि अइसन परिवार में अइला-गेला पर परिवार के संस्कार बदलत । ई लेल अइसन मौका पर चुकाय नइ होवे के चाही ।)    (गमेंगा॰10.15)
393    बान्हा-बान्ही (कथानक, चरित, संवेदना, समय आउ विचार के साथे-साथ समाजगत दबाव से कहानी के कत्तेक जगह संघर्ष के सामना करे पड़ऽ हे । ई संघर्ष कहानी के सच हे । अगर कहानीकार अधिनायक होके एकरा बान्हा-बान्ही करे लगऽ हे तब कहानी के हार हो जाहे आउ हारल कहानी के कहानीकार जीत के झंडा नइ फहरा सकऽ हे ।)    (गमेंगा॰xi.2)
394    बाप-माय (सुनीता अपन बियाह लेल किसिम-किसिम के नाटक देखते ऊब गेल हल । कामकाजी लड़की होला पर भी हरदम ओहे नाटक, ओहे तिलक-दहेज के बात । बेचारी चुप रह जा हल तो खाली बाप-माय के भावना के धियान धरके ।)    (गमेंगा॰24.12)
395    बिचमान (= मध्यस्थ) (एक दिन भतिज-पुतोह आउ उनकर भोजाय में ठोनाबादी होल । बात बढ़ते गेल आउ फेर तो भाय, फूआ आउ राजो जी भी लपटा गेला । उनका तहिये लगल कि बिचमान बने में केतना महँगा पड़ल ।)    (गमेंगा॰55.10)
396    बिछौना (= बिछावन) (मारके ~ करना; फर के ~ करना) (अभी तो रतगरे हल । सिन्हा साहेब बिछौना पर उठके बइठलन हल । घर के चुप्पी सड़क पर तेज गाड़ी के आवाज से रह-रह के टूट रहल हल ।)    (गमेंगा॰43.5)
397    बिजकाना (गाँव जब शहर में गोड़ रोपऽ हे तब ऊ अपन पछान खातिर लमहर धाप रखऽ हे, जेकरा से लमहर लकीर खिंचा जाय, लेकिन ओकर गोड़ में शहर के बेड़ी पड़ल हे । फेर पुरनकी हवेली तो खाली हवाखोरी के जगह अइसन देखाय पड़ऽ हे आउ नइकी इमारत मुँह बिजका-बिजका के ओकरा चिढ़ावे लगे हे ।)    (गमेंगा॰ix.33)
398    बित्ता (~ भर के) (सिन्हा साहेब के बेटी तो बित्ते भर के हल कि ओकर नाम पहाड़ पर के इस्कूल में लिखा देल गेल हल । फेर लगले अपन दोसरो बेटा के नाम पहाड़े पर के इस्कूल में लिखा देलन हल ।)    (गमेंगा॰43.18)
399    बिहान (= सुबह; आनेवाला कल) (बिहान भोरहीं मेहमान के बड़कागाँव जाय ले बस, टमटम-तांगा आउ कोस भर पैदल चले लेल शरीर आउ मन के तैयार करे लगलन । नरेश बाबू के गाम से प्रसाद साहेब परिचित हलन ।)    (गमेंगा॰27.26)
400    बिहियाना (तहिया एज्जा तक तो उनकर दरोजे हल । भला, दरबार जइसन घर, नौकर-चाकर, लौंड़ी-नफ्फर ! तहिया केतना रजगज हल ! राम बाबू के ई बात पर बड़ी उलझन होवऽ हल । भला, सउँसे शहर तो नया पुराना आउ पुराना नया हो रहल हे तो कतेक बात बिहियावथ ।)    (गमेंगा॰35.1)
401    बुढ़ारी (होली तो अब बदरु के गियारिये में बझल रह जाहे । ओकर घरवली के मन जितिया-नाच देखे ले ललचऽ हल । होली के याद अइते तो बुढ़ारियो में मन-मिजाज बदले लगऽ हल । छउँरापुता केतना तंग करऽ हल ! हुरदंग ! अपनो घर रंगा जा हल ।; जब कभी लाल बाबू कानपुर जा हलन तो अनिल के हालत देखके एकदम फट जा हलन । बेचारे मन के बात मने में रखले घूर आवऽ हलन । उनका लेल पूरब आउ पच्छिम दुन्नू दने के सुरुज डूबले हल । बेचारे के बुढ़ारी अन्हेर से ढँकल हल ।; बेटन के तेउरी तो उनका बुढ़ारियो में नइ छोड़त । ऊ मनेमन रिटायर के बाद वला पेंसन के पास भी पहुँचे लगलन हल । कौन जाने कि बेटा लोग बुढ़ारी लेल मिलल सरकारी सुविधा के अपन औकाते में जोड़ले रहे ।)    (गमेंगा॰13.26; 23.22; 31.29, 31)
402    बुतरून (= बच्चे) (रोजी-रोजगार के भाग-दौड़ में घर बड़ी आगू निकल गेल, अंगना-ओसरा से देवाल तक चकचका गेल, लेकिन अपन बूढ़ माय-बाप के साथे-साथ बुतरून के सोभाव में कोय तफड़का नइ पड़ल । बुतरून के पढ़े लेल ओहे पुरनका इस्कूल आउ खेले-धूपे ले ओहे गली के धूरी-झिकटी, जेकरा से ओकर नया-नया कपड़ा भी पुराने लगऽ हे ।)    (गमेंगा॰9.6, 7)
403    बुतात (भाय लोग अइतहीं एगो फैसला कइलक । एक-एक पखवारा दोकान अपन-अपन हिकमत से चलावल जाय । नफा-नोकसान के भागी चलावेवला होत । तखनई दोसर कहलक - जे दोकान चलावत ऊ घड़ी अब्बा आउ अम्मी के बुतात ओहे देत । दोसर रिक्शा चलावे या ठेला, ओकरा कोय मतलब नइ ।)    (गमेंगा॰14.20)
404    बून-बरसात (घर के बुतरू सब तो पढ़े के नाम पर इस्कूल में जात । अइसे तो हरदम बगइचा में धउगा-धउगी करते रहऽ हे । गाम के इस्कूलो की हे । रउद आउ बून-बरसात सहियारे में छप्पर कहियो साथ नइ देलक ।)    (गमेंगा॰36.9)
405    बेआरल (मास्टर साहेब बड़का लड़का के नौकरी के जोगाड़ बइठा देलन हल । नौकरी में घुसतहीं मास्टर साहेब परिवार के ऊँच-नीच के बात ओकरा समझावे लगलन हल । घर-परिवार के बोझ-बखरा लड़का के पहिलके तनखाह के साथ कर देलन हल । बेआरल लड़का घर-परिवार के बात की समझत ? अभियो मास्टर साहेब के नौकरी बचल हल, ई लेल घर के बात घरहीं रह जा हल ।)    (गमेंगा॰5.15)
406    बेकत (ओकर लंगोटिया यार किसना गाँव छोड़के शहर में पान-बीड़ी के दोकान खोल देलक हल । दोकान खुब्बे चलऽ हल । किसना सब बेकत संगे केतना अराम से रहे हे । बदरु अपन मन के बात किसना से कहलक । ओकरा गाँव में बेचहीं के की हल ? जे हल ओकरा औने-पौने में बेचके शहर सोझिया गेल ।)    (गमेंगा॰13.12)
407    बेगराना (= हिगराना; अलग होना या करना) (बदरु सोचऽ हल कि गाँव में साग-भाजी से ऊ सउँसे घर के जोड़ले हल लेकिन नगर के नोट तो ओकर बेटन के बेगरा रहल हे । पुतहुन के आपसी गर-गलबात के सवाले नइ हल । हिस्सा-बखरा तक आके बात रुकऽ हल ।)    (गमेंगा॰14.7)
408    बेचा-बेची (कोठी के बेचा-बेची के एतना ने खत-किताब आवे लगल कि लाल साहेब के बोलतिए बंद हो गेल । एक दिन छोटका लड़का एगो मारवाड़ी दोस्त के साथ अचानक आ गेल । कोठी बेचइ के बात भाय से विदेशे में तय हो गेल हल ।)    (गमेंगा॰20.8)
409    बेजा (= बेजाय) (कहीं-कहीं लड़की के उँचगर शिक्षा आउ नौकरी के सवाल पर अइसन बात सुने पड़ऽ हल कि उनकर तो होशे उड़ जा हल । जाहिल जमात में लड़की के उँचगर शिक्षा आउ कामकाजी होना भी केतना बेजा समझल जाहे । सगरो नारी-आन्दोलन फैलल हे ।)    (गमेंगा॰24.6)
410    बेजाय (दुन्नू के एक्के समय छुट्टी लेनइ ठीक नइ हे । फेर बाल-बुतरु भी हल । ओकरे लेल रुक गेल । राजो बाबू तनि हिचक के बोललन - "बात तो ठीक हे, लेकिन बाल-बुतरुन के जउरे लेले अइतऽ हल तो कउन बेजाय होत हल । ऊ सब के देखला भी केतना दिन हो गेल ।" / रतन फेर समझइलक - "अभी की बेजाय होल हे । अगर घरे जाय के हे तो जइहऽ । लेकिन पहिले हमरा जउरे राँची चलऽ । वहाँ बालो-बुतरुन से मुलाकात हो जइतो ।")    (गमेंगा॰52.21, 22)
411    बेटा-पुतहु (आभिजात्य वर्ग में निर्णय लेनइ जतना असान हे, ओतना मध्य आउ निम्न वर्ग में नइ, तभिये तो 'नइका राह के राही' के सक्सेना साहेब बेटा-पुतहु के संस्कार बदले के प्रस्ताव पर अलग जीअइ के कठोर कदम उठा ले हथ ।)    (गमेंगा॰vii.23)
412    बेलस (दरद आउ टीस जे गाँव में हे ऊ शहरो में हे । गाँव के सिमाना में शहर सेंध मार रहल हे, तो शहर के बेलस माटी पर गाँव के गोड़ भी धरा रहल हे । एकरा एक तरह से संक्रान्ति कहल जा सकऽ हे । एकर पछान के जरूरत हे । आदमी अपनो शहर में हेरा जाहे ।)    (गमेंगा॰ix.24)
413    बेहवार (= व्यवहार) (टर-टिसनी के बासी पइसा आउ घरवलन के बेहवार ओकरा एगो इस्कूल खोले लेल मजबूर कर देलक । इस्कूल के सइनबोड चढ़ गेल । मोटगर अच्छर में लिखइलक - "शिक्षा का माध्यम अंगरेजी, हम सुनहले भविष्य की ओर बढ़ रहे हैं । प्रतियोगिताओं में सफलता की गारंटी ।")    (गमेंगा॰38.6)
414    बोझ-बखरा (मास्टर साहेब बड़का लड़का के नौकरी के जोगाड़ बइठा देलन हल । नौकरी में घुसतहीं मास्टर साहेब परिवार के ऊँच-नीच के बात ओकरा समझावे लगलन हल । घर-परिवार के बोझ-बखरा लड़का के पहिलके तनखाह के साथ कर देलन हल । बेआरल लड़का घर-परिवार के बात की समझत ? अभियो मास्टर साहेब के नौकरी बचल हल, ई लेल घर के बात घरहीं रह जा हल ।)    (गमेंगा॰5.14)
415    बोड (= बोर्ड) (बिहारशरीफ आवइवली बस में मिसमाँमीस भीड़ । ... बिहारशरीफ पहुँचके होटल खोजे में देरी नइ लगल । ढेरोढेर होटल के बोड बस अड्डे पर लगल हल ।; जोरदार अंधड़ में राते इस्कूल के सइनबोड जगह-जगह से लटक गेल हल । मोहन इस्कूल के ईमारत पर चढ़के ओकरा ठीक करे लगल । एक हाथ में हथौड़ी आउ दोसर हाथ में काँटी पकड़ले हल । बोड हरदम नीचे लटक जा हल आउ काँटी टेढ़ होके रह जा हल ।)    (गमेंगा॰27.16; 38.27)
416    बोलना-बतिआना (मोहन के दुन्नू भाय बलेसर-चनेसर पुश्तैनी जर-जमीन आउ जायदाद के दाव पर लगाके मोहन के ऊँचगर से ऊँचगर पढ़ाय करावे ले कसमे खा लेलक हे । माय-बाप तो दुन्नू के बात सुन-सुन के दम साधले टुकुर-टुकुर आसमाने हिअइते रहऽ हथ । अब तो बोले-बतिआय के नाम पर रात-दिन खाँसते रहऽ हथ ।)    (गमेंगा॰36.15)
417    बोलहटा (लाल बाबू के दुन्नू लड़कन के बियाह बिना नौकरियो-धंधा के हो गेल । ससुराल वलन अपन-अपन दमाद के नौकरी के भरोसा दिला के लाल बाबू निहचित करा देलकन हल । सुनील अपन ससुरार वला के बोलहटा पर कलकत्ता चल गेल अउ अनिल कानपुर ।)    (गमेंगा॰23.6)
418    भगिना (भोरहीं शारदा दीदी के हाथ पर वजनगर लिफाफा धरइत छोटका भगिना के साथ लेले प्रसाद साहेब घर से विदा होलन । बेचारा भगिना के अंगा पर गाँव के गरदा अपन असर डालले हल । रास्ता भर तांगा-टमटम करइत बेचारा भगिना खुब्बे उपयोगी लग रहल हल आउ बम्बई जइसन महानगर लेल तो अइसन घरेलू लड़का के उपयोग अनमोल हे ।; उनका सौकत मियाँ, तारकेसर आउ कपिलदेव से अजीब उलझन होवऽ हे । ई सब जब भी आवऽ हथ तो मामू से भगिना तक के सवाल राम बाबू से करऽ हथ । शहर के ढेरोढेर परिवार के बाप-बेटा, माय-बेटी से गोतनी-सैतिन के गरमाल-ठंढाल कहानी तो उनकर ठोरे पर रहऽ हे ।)    (गमेंगा॰29.19, 21; 34.3)
419    भतिज-पुतोह (तब भी राजो जी के मन गाँव में लगिये रहल हल । एकरा सवाद के फेर कहऽ या उनकर प्रकृति । एक दिन भतिज-पुतोह आउ उनकर भोजाय में ठोनाबादी होल । बात बढ़ते गेल आउ फेर तो भाय, फूआ आउ राजो जी भी लपटा गेला ।)    (गमेंगा॰55.8)
420    भर (~ मुँह बोलना) (लड़की अंगरेजी इस्कूल के पढ़ल हल । गाँव के घर में ऊ दू-चारे दिन में कुम्हलाय लगल । गोतनी आउ लड़कन से भर मुँह बोलियो नइ सकल आउ सास-ससुर से मुलकात तो गोड़-लगाइये तक रहल । मोहन अपन माय-बाप, भाय-भोजाय के कुरबानी के बात घरवली से कहते-कहते थक गेल हल, लेकिन बेअसर रहल ।; मोहन लेल ससुरार बसिया रहल हल । घरवली भी भर मुँह बोले में हिचके लगली । मोहन हिन्दी माध्यम के हल तो घरवली अंगरेजी माध्यम के ।)    (गमेंगा॰37.14, 29)
421    भविस (= भविष्य) (लड़का जइसहीं नौकरी में गेल कि बरतुहार के बेयार बहे लगल । मास्टर साहेब रामसेवक बाबू के बात से एकदमें प्रभावित हो गेलन हल । उनकर बड़बोली में मास्टर साहेब अपन परिवार के भविस निहारे लगलन हल । रिश्ता तय हो गेल ।; दारू के प्रभाव से उनकर देह-धच्चर के सब धागा छितरा रहल हल । शारदा दीदी आउ बाल-बुतरुन के भविस तो परिवार के रहन-सहन से झलके लगऽ हल ।)    (गमेंगा॰5.20; 26.18)
422    भागम-भाग (= भाग-दौड़) (ई माने में अदीप जी के कहानी संग्रह 'गमला में गाछ' पाठक से सम्वाद स्थापित करइत अपन समय के ढेरकुनी छवि जिंदा कर दे हे, जेकर चेहरा पर लिखल जिनगी के भागम-भाग आउ दुख-दरद के साफ-साफ हरफ में लिखल इतिहास पढ़ल जा सकऽ हे ।; कम आमदनी आउ बड़गो शहर लाल बाबू के दुन्नू बेटन के तबाह कइले हल । अपन भागम-भाग में ऊ तो माइयो-बाप के भुला देलक हल आउ बहिन सुनीता के नौकरी जानके तो एकदम्मे निहचित हो गेल हल ।)    (गमेंगा॰v.10; 22.15)
423    भाय (= भाई) (आजादी मिले के मिलल बाकि अंग काटके कीमत चुकता करके, जेकर परिणाम भेल पाकिस्तान । अंग-अंग के दरद 'खुंडी-खुंडी आदमी' के मुज्जू भाय से जादे के जानऽ हे, जेकर एक भाय पच्छिम त एक भाय पूरब चल गेल ।; कहानी लिखनइ के ई सफर में भाय बाँकेनन्दन प्रसाद सिन्हा, निदेशक, आकाशवाणी, पटना के नइ भूल सकऽ ही, जे बच्छरो-बच्छर पहिले कमीज के कालर पकड़ हमरा फेर से कहानीकार बनावे खातिर झकझोर के खड़ा कर देलक हल ।)    (गमेंगा॰vi.28, 29; xiii.17)
424    भाय-भतीजा (बम्बेवली के भाय-भतीजा के नाम सुनके टोला-टाटी के जन्नी-मरद आउ बुतरुन से घर भर गेल । टुट्टल खटिया पर बिछल पुरान गेनरा पर बम्बेवली के भाय-भतीजन बइठल हलन ।)    (गमेंगा॰28.19, 21)
425    भाय-भोजाय (मोहन के नाम निमन कॉलेज में लिखा गेल । ओकर भाय-भोजाय सोचऽ हल कि घर में एक्को के आगू निकले से घर के बाल-बुतरुन के जिनगी में इंजोर आ जात ।; लड़की अंगरेजी इस्कूल के पढ़ल हल । गाँव के घर में ऊ दू-चारे दिन में कुम्हलाय लगल । गोतनी आउ लड़कन से भर मुँह बोलियो नइ सकल आउ सास-ससुर से मुलकात तो गोड़-लगाइये तक रहल । मोहन अपन माय-बाप, भाय-भोजाय के कुरबानी के बात घरवली से कहते-कहते थक गेल हल, लेकिन बेअसर रहल ।)    (गमेंगा॰36.5; 37.16)
426    भाय-भौजाय (इस्कूल के बढ़ावेवला योजना के बोझ तले अकाल के मारल घर से आवेवला खत दबल रह गेल । भाय-भौजाय के मनसूबा आउ तेयाग-तपसिया के बात मोहन के टीसऽ हल लेकिन तखनिये तावा पर तबल घरवली के आँख सामने आ जा हल ।)    (गमेंगा॰38.19)
427    भित्तर (= अन्दर का कमरा, सोने का कमरा) (राजो जी के भी एगो भित्तर मिल गेल । ओकरा में एगो पलँगरी लगा देल गेल, साथ में ओकरा पर एगो सुजनी आउ तकिया ।; साहेब के कोठी के सब सुख-सुविधा अब महेश के जिनगी के हिस्सा हो गेल हल । जाड़ा तो कउनो सूरत से कट जा हल, मुदा गरमी तो अब बरदासे नइ होवऽ हल । कहाँ साहेब के घर पर के फ्रीज के पानी, पंखा आउ लूक चले वला दिन में भी ठंढगर भित्तर ।)    (गमेंगा॰54.23; 57.10)
428    भुंजा (कॉलेज जाय घड़ी डोमन दरजी के दोकान पर चनेसर मोहन के साथे गेल हल आउ चेता-चेता के कहलक हल कि कपड़ा के सिलाय में देहातीपन के नामोनिशान नइ रहे के चाही । मोहन के दुन्नू भोजाय ओकरा ले चुन-चुन के कपड़ा किनलन हल । बक्सा में घी, सत्तू आउ भुंजा के साथ ढेरोढेर हिदायद देल गेल हल ।)    (गमेंगा॰37.1)
429    भुलाल (लेकिन देर रात जब ऊ अपन कोठी पर आवऽ हल तो परिवार के एक-एक आदमी के हुलिया आउ बात देख-सुनके ओकर सब निसा फट जा हल । घरनी अपन मगहियापन के छाव छोड़वे नइ करऽ हली । माय-बाप भी गाँव के याद में भुलाल रहऽ हलन ।)    (गमेंगा॰9.27)
430    भोज-भइबी (कैलास बइठल-बइठल अपन गाँव के भोज-भइबी के याद करे लगल । पूजा से छट्ठी-एतवार सब मिलजुल के मनावऽ हे । पठरु पड़े, देवास लगे तो की मजाल कि टोला-टाटी के आदमी नइ आवे । अइसन संस्कार ओकरा गामे से मिलल हल ।)    (गमेंगा॰10.21)
431    भोजाय (= भौजाई) (कॉलेज जाय घड़ी डोमन दरजी के दोकान पर चनेसर मोहन के साथे गेल हल आउ चेता-चेता के कहलक हल कि कपड़ा के सिलाय में देहातीपन के नामोनिशान नइ रहे के चाही । मोहन के दुन्नू भोजाय ओकरा ले चुन-चुन के कपड़ा किनलन हल ।)    (गमेंगा॰36.25)
432    भोरउकी (अइसन बात सुनके बदरु दुन्नू परानी के होशे उड़ गेल । रात भर छो-पाँच करते रहल । कखनउँ नीन नइ आल । भोरउकी अजान के साथ बदरु अपन पुस्तइनी टीन के बक्सा आउ घरवली के छेकुनी लेले अपन घर से बहरा गेल । सुरुज निकले के पहिले गाँव के मंदिर के घंटा के अवाज सुनाय पड़े लगल ।; जब लड़कन छोटगर हल तो भोरउकी चाय के साथ उनकर पारिवारिक जिनगी शुरू होवऽ हल । उनकर घरवली तो चाय के चस्का अपन नइहरे से लइलकी हल ।; ढेरो-ढेर आदमी के निहोरा कइला पर ओकरा ई नौकरी मिलल हल । नौकरी की हल, बस भोरउकी से लेके साँझ तक मालिक-मलकीनी के आवाज पर नाचते रहऽ हल । भोरउकी चाय से लेके रात के रसोय तक के भार ओकरे पर हल ।)    (गमेंगा॰14.24; 48.1; 56.5, 6)
433    भोरहीं (= भोर में ही) (बिहान भोरहीं मेहमान के बड़कागाँव जाय ले बस, टमटम-तांगा आउ कोस भर पैदल चले लेल शरीर आउ मन के तैयार करे लगलन । नरेश बाबू के गाम से प्रसाद साहेब परिचित हलन ।; ढेरो दिन के बाद अइसन भोरहीं आवे के कारन जाने खातिर सक्सेना साहेब उत्सुक हो गेलन । लड़कन के कहे में कउनो सकसकी नइ बुझाल । डॉक्टर कहे लगल - "बाबूजी, तोहर रोज-रोज के बइठकी से अब डर लगे लगल कि कहीं एकर असर लड़कन पर भी ने पड़ जाय ।")    (गमेंगा॰27.26; 49.23)
434    मँझलका (= मँझोलका, मँझलउका) (मदन जी अइसे तो हलन मँझलके आदमी, लेकिन अपन तड़क-भड़क से बड़गो-बड़गो के मात देले हलन । उनकर बात-विचार आउ रहन-सहन से केतना आदमी तो देखिए के चकमका जा हल ।)    (गमेंगा॰40.14)
435    मँझोलका (समय के धक्का से धकियाल आदमी के धाह धीरे-धीरे खतम होल जाहे आउ राम बाबू देखऽ हथ कि मैदान के जगह मकान उग रहल हे आउ शहर के नामी-गिरामी हवेली, महल, चमन आउ कमरा अब मँझोलका होके छोटकन में छितरा रहल हे ।)    (गमेंगा॰34.9)
436    मंजल (~ खेलाड़ी) (ऊ तो अपने सादी-बियाह के मंजल खेलाड़ी हलन । लेकिन डाक्टर लड़का अपन बाप के बनिअउटी विचार से ऊब गेल हल ।)    (गमेंगा॰6.12)
437    मंतर (= मात्र) (नामे ~ के = नाम मात्र का) (घरनी अपन मगहियापन के छाव छोड़वे नइ करऽ हली । माय-बाप भी गाँव के याद में भुलाल रहऽ हलन । खाली बुतरून खातिर कलकतिया फैशन नीमन लगऽ हल, लेकिन बोल-चाल आउ रहन-सहन में नामे मंतर के तफड़का पड़ल हल ।)    (गमेंगा॰9.28)
438    मउगत (= मौत) (नरेश बाबू के मउगत के खबर प्रसाद साहेब के ठोरे पर रह गेल । ऊ सउँसे बोझ अपने मन पर लादले किरिया-करम के आखिर दिन ले जोड़-घटाव करे लगलन ।)    (गमेंगा॰26.29)
439    मगहियापन (लेकिन देर रात जब ऊ अपन कोठी पर आवऽ हल तो परिवार के एक-एक आदमी के हुलिया आउ बात देख-सुनके ओकर सब निसा फट जा हल । घरनी अपन मगहियापन के छाव छोड़वे नइ करऽ हली । माय-बाप भी गाँव के याद में भुलाल रहऽ हलन ।)    (गमेंगा॰9.26)
440    मनउती (= मनौती, मन्नत) (ई मकान खातिर अमर जी आउ उनकर घरवली केतना मनउती माँगलन हल । तीरथ-जतरा में जहाँ भी जा हलन, देवी-देवता से मकान आउ परिवार के उन्नति के मनउती माँगवे करऽ हलन ।)    (गमेंगा॰30.10, 12)
441    मनेमन (= मनहीं मन) (जइसहीं अनिल डाक्टर होल त ढेरो-ढेर कुटुम्ब ओकर बरतुहारी लेल आवे लगला । नरायन बाबू मनेमन तय कइले हलन कि अनिल के बियाह डाक्टरे लड़की से करतन । अइसन बात सोचके उनकर मन में एगो अजबे ताजगी आ जा हल । गाड़ी-छागर से बड़गो मकान के नक्शा ऊ मनेमन बनइले हलन ।)    (गमेंगा॰2.3, 5)
442    मरुआइल (पैसा के पौधा जेत्तक बड़गो होते जा रहल हे, जीवन-संबंध के कोमल लुहगर टूसा ओतने मरुआइल नजर आ रहल हे ।)    (गमेंगा॰x.16)
443    मलपूआ (पढ़े आउ खेले में उनकर दुन्नू लड़कन जोरदार हल । लाल बाबू मनेमन मलपूआ छानते रहऽ हलन । उनका भरोसा हल कि दुन्नू लड़का ऊँचगरे ओहदा पर जात आउ तब उनकर हाथ हरदम ओदगरे रहत । भला, एगो बेटी निबाहना कौन मोसकिल होत ?)    (गमेंगा॰22.23)
444    मलोला (दारू के प्रभाव से उनकर देह-धच्चर के सब धागा छितरा रहल हल । शारदा दीदी आउ बाल-बुतरुन के भविस तो परिवार के रहन-सहन से झलके लगऽ हल । ई हालत पर प्रसाद साहेब के मलोला आवऽ हल लेकिन नरेश बाबू पर उनकर सलाह के कोय असरे नइ होवऽ हल । धीरे-धीरे रिश्ता के रसरी भी फसके लगल ।)    (गमेंगा॰26.20)
445    मसुआइल (= मसुआयल) (जब आदमी समाज से बिखर के अपन छाती पर हाथ रखे लगल तब ओकरा अइसन बुझाल कि ऊ भीतर से मसुआइल हे, खुंडी-खुंडी हे आउ कतरल हे कत्तेक जगह से ।)    (गमेंगा॰viii.24)
446    मसोमात (राजो बाबू लटफरेम पर चाय के दोकान में चल गेला । चाय पीअइत एगो उमरदराज बुढ़िया पर नजर पड़ गेल, सधुआइन हो गेल हल । ओकरा देखते उनका अपन फूआ के याद आ गेल । बेचारी बियाह के तुरते बाद मसोमात हो गेल हल ।)    (गमेंगा॰53.30)
447    महँगारी (सुनील के ससुरारवला ओकरा टिसनी पकड़ा देलकन । महल्ला के बाल-बुतरू के साथे-साथ घरो के लड़कन के पढ़ावे लगल । सबेरे से रात तलुक घरे-घरे जाके पढ़इते-पढ़इते एकदम्मे चूर हो जा हल । जिनगी के भागम-भाग आउ कमरतोड़ महँगारी से ओकर सउँसे चेहरा के रंग बदरंग हो गेल हल ।)    (गमेंगा॰23.10)
448    माँगा-माँगी (रामसेवक बाबू अपन बेटी के बियाह एकदमें सादा-सादी ढंग से निबाह देलन । ताम-झाम आउ माँगा-माँगी के नाम पर मास्र साहेब के मुँहे नइ खुलल ।)    (गमेंगा॰5.29)
449    माटी (दरद आउ टीस जे गाँव में हे ऊ शहरो में हे । गाँव के सिमाना में शहर सेंध मार रहल हे, तो शहर के बेलस माटी पर गाँव के गोड़ भी धरा रहल हे । एकरा एक तरह से संक्रान्ति कहल जा सकऽ हे । एकर पछान के जरूरत हे । आदमी अपनो शहर में हेरा जाहे ।)    (गमेंगा॰ix.24)
450    मालिक-मलकीनी (ढेरो-ढेर आदमी के निहोरा कइला पर ओकरा ई नौकरी मिलल हल । नौकरी की हल, बस भोरउकी से लेके साँझ तक मालिक-मलकीनी के आवाज पर नाचते रहऽ हल । भोरउकी चाय से लेके रात के रसोय तक के भार ओकरे पर हल ।; मालिक-मलकीनी के बाहर रहला पर महेश नहाय से लेके सोफा पर बइठे के भी अनुभव करऽ हल ।; मालिक-मलकीनी जब कउनो पिकनिक पर बाहर निकल जा हलन तब महेश के फुरसत मिलऽ हल आउ ऊ घरे पर अपन समय गुजारऽ हल ।)    (गमेंगा॰56.6, 14; 57.21)
451    मिंझाना (= बुतना, बुझना; बुताना, बुझाना) (बोले के तो सक्सेना साहेब बोल गेला । लेकिन अब सक्सेना साहेब तेजी से मिंझाय लगला । ऊ अब मनेमन कउनो गंभीर फैसला के तैयारी में लग गेलन । ऊ अपन घरोवली के समझा देलन कि उपयोगितावादी युगके फल के सवाद अइसने कसैला होवऽ हे ।)    (गमेंगा॰50.7)
452    मिठगर (समय जइते की देर लगऽ हे ? सक्सेना साहेब के घर भी गुंजार करे लगल । उनका दुन्नू परानी खातिर अब मिठगर दिनचर्या हो गेल हल । उनकर घरवली तो दुनिया भर के तर-ताबीज से पोता-पोती के हाथ आउ गियारी भर देलकी हल ।)    (गमेंगा॰49.10)
453    मिसमाँमीस (~ भीड़) (बिहारशरीफ आवइवली बस में मिसमाँमीस भीड़ । बस के भीतर बिछल बेंच । जातरी के तराऊपरी । लड़कन तो भीतर से तिलमिला गेल ।)    (गमेंगा॰27.13)
454    मुँह-फुलउअल (बदरु के लड़कन के निकाह-बियाह होतहीं घर के नक्शा बदल गेल आउ कुच्छे बच्छर में अँगना गूँजे लगल । गोतनी में मुँह-फुलउअल आउ ठोनाबादी होतहीं रहऽ हल । कखनऊँ-कखनऊँ भाइयो में झगड़ा हो जा हल ।)    (गमेंगा॰14.2)
455    मुठान (आज फेर मदन जी के आँख तर कविता बेटी के मुठान घूम जाहे । ओकर शादी के एक-एक सरेजाम झकझका रहल हे ।)    (गमेंगा॰42.16)
456    मुरझाल (नरायन बाबू पइसा, दुनिया के सुविधा आउ विलासिता के समान के मरम अब समझ गेलन हल कि बापो-बेटा के बीच में पइसा के झमेटगर पेड़ के छँहुरी में केतना रउद हे । पइसा के अइसन पेड़ तर अपन खूनो के रिश्ता केतना मुरझाल हे ।)    (गमेंगा॰3.18)
457    मुलकात (= मुलाकात) (लड़की अंगरेजी इस्कूल के पढ़ल हल । गाँव के घर में ऊ दू-चारे दिन में कुम्हलाय लगल । गोतनी आउ लड़कन से भर मुँह बोलियो नइ सकल आउ सास-ससुर से मुलकात तो गोड़-लगाइये तक रहल । मोहन अपन माय-बाप, भाय-भोजाय के कुरबानी के बात घरवली से कहते-कहते थक गेल हल, लेकिन बेअसर रहल ।; महेश के बड़गो दिक्कतदारी तो ई हल कि नौकरी लगे के पहिले हीं बियाह कर लेलक हल आउ लगले बुतरुओ हो गेल हल । बियाह आउ बुतरु के बाप बने तलुक तो मत पूछऽ, रोजे-रोज ओकरा मुसीबत से मुलकात होते रहऽ हल ।)    (गमेंगा॰37.15; 56.4)
458    मेटनइ (सामाजिक संबंध के बदलइत तेवर, पारिवारिक अइना के खुंडी-खुंडी होनइ, संबंधन के अजनबीपन, पल-पल बनिअउटी रिश्ता के बननइ आउ मेटनइये तो रचनाकार के कुरेदऽ हे ।)    (गमेंगा॰xii.14)
459    मैटिक (मैटिके के परीक्षाफल से मोहन लेल घरवलन के मोह बढ़ गेल हल । भरोसा बढ़ल कि मोहने ई पुश्तैनी कच्चा घर के पक्का इमारत में बदलत । अइसन निमन रिजल्ट तो बलदेव आउ किसोरी के लड़कन लइवो नइ कइलक हल लेकिन ओकर इमारत तो दुरिये से नजर आवऽ हे ।)    (गमेंगा॰36.1)
460    मोटगर (बेचारी ने तो पुतहू के देख सकली आउ नइ तो अपन बेटी सुनीता के ताम-झाम । लाल बाबू अपन थकल शरीर पर परिवार के बोझ धइले मोटगर चश्मा से दूर-दूर तक हियावे के कोरसिस करऽ हलन ।; सुनीता घबड़ाल नइ, कहे लगल - लेन-देन आउ दहेज के सवाल कन्ने से उठे के चाही ? तनी बतावऽ तो ! तोहर बेटा के 'बंधुआ मजूर' के नौकरी हे । हम मोटगर आमदनी के नौकरी करऽ ही । भला, हम तोहर बोझ बनम । हमरा तो तोहर बेटा आउ परिवार के बोझ उठावे पड़त ।; बैंक के आफिस खुले ले समान सब आवे लगल । उनका मालूम हो गेल हल कि बैंकवला सोलह हजार महिना देत आउ परिवार रहेवला मकान के किराया बस डेढ़े हजार हे । मकान किराया देके भी भायलोग के हाथ में मोटगर हिस्सा आ जात ।)    (गमेंगा॰23.27; 24.26; 32.21)
461    मोमबत्ती (~ होना) (ढेरो-ढेर बच्छर तलुक उनका मंसूरी जाय के सिलसिला लगल रहल । मत पूछऽ कि बेटी ले तो सउँसे मंसूरी धाँग के ओकरा ले कपड़ा-जुत्ता कीनऽ हलन । अपने से कंघी लगाके बेटी के जूड़ा-चोटी ठीक करऽ हलन । बेटी के जिद्द के सामने तो ऊ एकदम्मे से मोमबत्ती हो जा हलन ।)    (गमेंगा॰44.6)
462    मोलायम (= मुलायम) (बाहर पढ़े-लिखे वलन लड़का-लड़की के लिवास, बातचीत, हो-हुड़दंग आउ छेड़ा-छाड़ी तो फाटक आउ हवेली के उपरकी रोबदाब के मोलायम अनुवाद लगऽ हल । बदरु अपन गाँव के ई नक्शा तो सोचियो नइ सकऽ हल ।)    (गमेंगा॰12.7)
463    रउद (= रौदा; धूप) (नरायन बाबू पइसा, दुनिया के सुविधा आउ विलासिता के समान के मरम अब समझ गेलन हल कि बापो-बेटा के बीच में पइसा के झमेटगर पेड़ के छँहुरी में केतना रउद हे ।)    (गमेंगा॰3.18)
464    रजगज ( रिक्शा रोकके राम बाबू पान खाय लगलन तो सौकत फेर पुछलक - एहो पान-गुमटी तो कमाले साहेब के दरोजा पर लगल हे । तहिया एज्जा तक तो उनकर दरोजे हल । भला, दरबार जइसन घर, नौकर-चाकर, लौंड़ी-नफ्फर ! तहिया केतना रजगज हल !)    (गमेंगा॰34.31)
465    रजगजाल (शारदा दीदी, मेहमान नरेश बाबू आउ उनकर बाबूजी मोखतार साहेब - तहियो एहे छोट-मोट परिवार हल । मोखतार साहेब के खुब्बे चलती हल । हाकिम-हुकुम आउ नामी-गिरामी लोग-बाग से बइठका रजगजाल रहऽ हल । रात-रात भर चौपाल ।)    (गमेंगा॰26.11)
466    रतगरे (अभी तो रतगरे हल । सिन्हा साहेब बिछौना पर उठके बइठलन हल । घर के चुप्पी सड़क पर तेज गाड़ी के आवाज से रह-रह के टूट रहल हल ।)    (गमेंगा॰43.5)
467    रसे-रसे (= धीरे-धीरे) (मोखतार साहेब के मरते ही नरेश बाबू कच्चे उमर से कचहरिये में खप गेलन । रसे-रसे मोखतार साहेब के दाव-पेंच से बनल मिलकियत पर अब दोसर के नाम चढ़े लगल ।)    (गमेंगा॰28.8)
468    रसोय-पानी (बड़ी लकधक से तैयारी हो रहल हे । घर-दुआर साफ करा देल गेल हे । बइठका में कुरसी, सोफा आउ अनेगन समान सजा देल गेल हे ।)    (गमेंगा॰21.3)
469    रिजप (= रिजव, reserved) (जाहिल जमात में लड़की के उँचगर शिक्षा आउ कामकाजी होना भी केतना बेजा समझल जाहे । सगरो नारी-आन्दोलन फैलल हे । अब तो लड़की के हर जगह सीट रिजप रहऽ हे ।)    (गमेंगा॰24.7)
470    रोकाबा-रोकाबी (नौकरी के उतार-चढ़ाव आउ आगू-पाछू करे के तुम्बाफेरी ऊ लोग देख रहलन हल । नौकरी में बदला-बदली आउ रोकाबा-रोकाबी के झमेला से ऊ लोग एकदम्मे दूर रहे ले चाहऽ हलन ।)    (गमेंगा॰48.21)
471    रोग-बेमारी (अपन घरवली के देहाती समझके नरायन बाबू जिनगी के बड़गो जोड़-घटाव में एकल्ले हिसाब करऽ हलन । बेचारी त शरीरो से एकदमे लाचारे हली । कउनो न कउनो रोग-बेमारी लगले रहऽ हल ।)    (गमेंगा॰2.8)
472    रोजगरिया ( रामसेवक बाबू के गुमान परमान पकड़ रहल हल । बेटा के बियाह के सवाल पर उनकर सब आदर्श ताखा पर चढ़ गेल हल । लगले लहार एगो धनकुबेर आदमी से बरतुहारी के बात बइठ गेल । बेचारा रोजगरिया आदमी पइसा से अन्हराल हल ।; एहे चलते तो ऊ बड़गो रोजगरिया के सामने भी अपन देहाती रोब-रुतबा के ऊँचा उठइले रहल । लेकिन चड्ढा साहेब से ओकरा अइसन उमेद नइ हल । ऊ त अपन घरवइया जइसन नजीक हलन ।)    (गमेंगा॰6.24; 10.24)
473    रोजिना (बदरु अपन गलिये के साथी-संगी के साथ सियाना होल हल । ओकर अलगे दुनिया हल । सकेरे आउ सँझउकी सभे छान से धूआँ निकलऽ हल लेकिन दरोजा के बाहर गली में गारी-गुपता, उकटा-पउँची तो रोजिना के हिस्सा हल । लेकिन गली के झगड़ा हवेली जइसन थाना-कचहरी नइ जा हल ।)    (गमेंगा॰12.13)
474    रोजिन्ना (बड़ी तेज रफ्तार से बदलइत अपन कोठी के तेउरी से सक्सेना साहेब मनेमन घबड़ाय लगलन हल । अपन बेटा-पतोह के रोजिन्ना वली बात उनका घरवली से मालूम होइये जा हल । सक्सेना साहेब निम्मन ओहदा से रिटायर होलन हल ।)    (गमेंगा॰47.2)
475    रोवा-कन्नी (भोज के दिन प्रसाद बाबू हपन बुतरुन के साथ बड़कागाम पहुछलन । घर पहुँचते के साथ शारदा दीदी के पास गेला आउ गोड़ छुलका । दीदी तो नालन्दा के मूरुत जइसन टुट्टल-फुट्टल गुमसुम हली । गोरनार देह पर उज्जर-उज्जर कपड़ा साटले हली । सउँसे घर में रोवा-कन्नी होवे लगली ।)    (गमेंगा॰28.15)
476    लंगो-तंगो (लंगो-तंगो आउ छितराल आदमी के पूरा-पूरा देखाय पड़े के लड़ाइये तो आज के आदमी के मजबूरी हे ।; तीन-तीन बेटी आउ एक बेटा के पढ़ाय, फेर बियाह । हालत तो अइसहीं लंगो-तंगो रहल ।)    (गमेंगा॰xii.7; 52.12)
477    लउडीस्पीकर (= लाउडस्पीकर, loudspeaker) (टर-टिसनी के बासी पइसा आउ घरवलन के बेहवार ओकरा एगो इस्कूल खोले लेल मजबूर कर देलक । इस्कूल के सइनबोड चढ़ गेल । ... सउँसे शहर में लउडीस्पीकर आउ पुरजा-पुरजी से प्रचार कइलक ।)    (गमेंगा॰38.10)
478    लकधक (आज अन्हरगरे से लाल बाबू मनसूबा बाँधले हथ । बजार से सब सर-समान आइये गेल हे । बड़ी लकधक से तैयारी हो रहल हे ।; टेलिग्राम के ऊ बेर-बेर पढ़ रहलन हल । ओहे छोट कागज पर नरेश बाबू के सउँसे जिनगी के नक्शा अलबन जइसन झलके लगल । प्रसाद साहेब तहिया बुतरुए हलन । शारदा दीदी के बियाह केतना लकधक से होल हल ।; अपन बड़की बेटी कविता के शादी में भी एहे तड़क-भड़क काम देलक हल । आज उनकर दोसरकी बेटी के बात हल । रह-रह के उनका सामने कविता के शादी के बात ताजा हो जा हल । ओकर शादी केतना लकधक से कइलन हल ।; सक्सेना साहेब अपन लड़कन के बियाह बड़ी लकधक आउ धूमधाम से कइलन । उनकर इंजीनियर बेटा के बियाह तो कउनो बड़गो इंजीनियर के बेटी से आउ डॉक्टर बेटा के बियाह कउनो डॉक्टरनी से होल ।)    (गमेंगा॰21.2; 25.6; 41.12; 48.23)
479    लगल (कहानी दरोजा पर के रहे या देवाल पर लगल बड़गो तख्ती के, भीतर के ठहरल हावा के रहे या अंगना में जमकल पानी के - सब में आदमी के छछनल परान आउ हकासल कंठ नजर आवत ।)    (गमेंगा॰ix.1)
480    लगले (~ लहार) (रामसेवक बाबू के गुमान परमान पकड़ रहल हल । बेटा के बियाह के सवाल पर उनकर सब आदर्श ताखा पर चढ़ गेल हल । लगले लहार एगो धनकुबेर आदमी से बरतुहारी के बात बइठ गेल । बेचारा रोजगरिया आदमी पइसा से अन्हराल हल ।)    (गमेंगा॰6.23)
481    लटफरेम (गाड़ी खुले में देर हल । उनका लगल कि बाहर निकलके तनि टहलल जाय । समाने की हल । एगो अटैची । हाथ में अटैची उठइलका आउ लटफरेम पर आ गेला ।; राजो बाबू लटफरेम पर चाय के दोकान में चल गेला ।)    (गमेंगा॰53.25, 27)
482    लदनइ (जइसे-जइसे रिटायर होवे के दिन नजीक आवे लगल, राजो बाबू अपन सर-समान तहियावे लगलन हल । धीरे-धीरे करके सब समान राँची भेज देलका । एक्के बेर ट्रक पर समान लदनइ उनका ठीक नइ लगऽ हल । आस्ते-आस्ते ऊ सब समान ओरियाय देलन हलन ।)    (गमेंगा॰53.18)
483    लमहर (= लम्मा, लमगर; लम्बा) (एकरा देखनइ हे तो अदीप के 'बिखरइत गुलपासा' देखल जा सकऽ हे । 'बिखरइत गुलपासा' मगही कहानी साहित के दुआर पर एगो जोरदार धमाका हल । तब लगे लगल हल कि मगही कहानी खिस्सा के परिभाषा से ऊपर आ गेल हे । फेर तो एगो लमहर डिढ़ारी खिंचा गेल ।; अइसे तो आज भोरहीं से मदन जी चंगलाल हलन लेकिन पछली से उनकर नजर घड़ी पर चल जा हल । चरबज्जी गाड़ी के समय उनका मालूम हे । साइत आज कुछ लेट रहे - अइसन सोचके एगो लमहर साँस खींचइत तनि एन्ने-ओन्ने हिआवे लगऽ हथ ।)    (गमेंगा॰ix.10; 39.3)
484    लहार (लगले ~) (रामसेवक बाबू के गुमान परमान पकड़ रहल हल । बेटा के बियाह के सवाल पर उनकर सब आदर्श ताखा पर चढ़ गेल हल । लगले लहार एगो धनकुबेर आदमी से बरतुहारी के बात बइठ गेल । बेचारा रोजगरिया आदमी पइसा से अन्हराल हल ।)    (गमेंगा॰6.23)
485    लाख-लीख (कैलास लेल कलकत्ता अब अनुभुआर अइसन नइ लगे हे । ओकर पुस्तइनी रोजगार के जड़ तो गामे में हे, लेकिन खरीदार महानगरे में हे । ओकर बढ़ंती देखके तो गाँववला के भी सक-सुभा होवऽ हे । लोग समझऽ हथ कि एतना पइसा जोड़े भर तो कैलास पढ़लो नइ हे । अब लाख-लीख के बात तो ओकर ठोरे पर रहऽ हे ।)    (गमेंगा॰8.4)
486    लाज-लिहाज (प्रसाद साहेब लोकाचारी आउ लाज-लिहाज से लदल नरेश बाबू के सराध में शरीक होवे के दिन-तारीख तलाशे लगला । उनकर दिमाग में नरेश बाबू के जिनगी के समुच्चे इतिहास-भूगोल नाचे लगल ।)    (गमेंगा॰26.6)
487    लाजे-लिहाजे (शादी हो गेल । कविता के विदागरी के समय समधी आउ लड़का के रुख बदल गेल हल । लेकिन लाजे-लिहाजे सब चपोतल रहल । कुछेक दिन बाद कविता के खत में टी॰वी॰ आउ फ्रीज के नक्शा आवे लगल ।)    (गमेंगा॰41.23)
488    लिखनइ (कहानी लिखनइ के ई सफर में भाय बाँकेनन्दन प्रसाद सिन्हा, निदेशक, आकाशवाणी, पटना के नइ भूल सकऽ ही, जे बच्छरो-बच्छर पहिले कमीज के कालर पकड़ हमरा फेर से कहानीकार बनावे खातिर झकझोर के खड़ा कर देलक हल ।)    (गमेंगा॰xiii.17)
489    लिखल ( ई माने में अदीप जी के कहानी संग्रह 'गमला में गाछ' पाठक से सम्वाद स्थापित करइत अपन समय के ढेरकुनी छवि जिंदा कर दे हे, जेकर चेहरा पर लिखल जिनगी के भागम-भाग आउ दुख-दरद के साफ-साफ हरफ में लिखल इतिहास पढ़ल जा सकऽ हे ।)    (गमेंगा॰v.9, 11)
490    लुग्गा-फट्टा (नौकरी की हल, बस भोरउकी से लेके साँझ तक मालिक-मलकीनी के आवाज पर नाचते रहऽ हल । भोरउकी चाय से लेके रात के रसोय तक के भार ओकरे पर हल । फेर लुग्गा-फट्टा सब ओकरे जिम्मे हल । जन्नी के कपड़ा साफ करे में ओकरा शरम लगऽ हल आउ मन तो गरान से भर जा हल ।)    (गमेंगा॰56.7)
491    लुज-लुज (आज जब रिटायर होके ऊ घर जा रहलन हल तब उनका कॉलेज के पहिलका दिन हाजिर हो रहल हे । कमेटी के समय हल । मंत्री रामजी बाबू एकदम्मे गो-महादेव ! केकरो एक बात नइ कहथ, लेकिन उनकर तो अजबे प्रभाव हल । बेचारा बूढ़ा लुज-लुज हो गेलन हे, लेकिन आझो तलुक की नउका आउ की पुरनका - सबके भीतर उनका लेल सरधा हे ।)    (गमेंगा॰53.12)
492    लुहगर (पैसा के पौधा जेत्तक बड़गो होते जा रहल हे, जीवन-संबंध के कोमल लुहगर टूसा ओतने मरुआइल नजर आ रहल हे ।)    (गमेंगा॰x.16)
493    लूक (= लू) (साहेब के कोठी के सब सुख-सुविधा अब महेश के जिनगी के हिस्सा हो गेल हल । जाड़ा तो कउनो सूरत से कट जा हल, मुदा गरमी तो अब बरदासे नइ होवऽ हल । कहाँ साहेब के घर पर के फ्रीज के पानी, पंखा आउ लूक चले वला दिन में भी ठंढगर भित्तर ।)    (गमेंगा॰57.10)
494    लूगा-फट्टा (= लुग्गा-फट्टा) (फूआ ई जानके खुश होल कि राजो जी अब गामे में रहतन । बेचारी तो भाय-भतीजन आउ उनकर सब के घरवली से एकदम तन्नोतराज हो गेली हल । खाय-पीये के तो कउनो ठेकाने नइ हल । लूगा-फट्टा फींचे के बाते छोड़ द ।)    (गमेंगा॰54.22)
495    लेटफारम (= लटफारम, पलेटफारम, प्लैटफॉर्म) (रामसेवक बाबू रेल के डिब्बा में बइठल सोच रहलन हल कि बेटा से सादी-बियाह के बात कइसे शुरू कइल जात ? ... गाड़ी रुकतहीं लेटफारम से निकलके टैक्सी में बइठ गेलन । लड़की के बाप के दिमाग में तो अजबे अंधड़-तूफान चल रहल हल ।)    (गमेंगा॰7.21)
496    लेनइ (आभिजात्य वर्ग में निर्णय लेनइ जतना असान हे, ओतना मध्य आउ निम्न वर्ग में नइ, तभिये तो 'नइका राह के राही' के सक्सेना साहेब बेटा-पुतहु के संस्कार बदले के प्रस्ताव पर अलग जीअइ के कठोर कदम उठा ले हथ ।; बेटा रतन केतनउँ कहलक लेकिन सब बेअसर हो गेल । पुतोह तो अपन काम छोड़के नइ आ सकली, बाल-बुतरुन के देख-भाल में रह गेली । दुन्नू के एक्के समय छुट्टी लेनइ ठीक नइ हे ।)    (गमेंगा॰vii.20; 52.18)
497    लोकाचारी (प्रसाद साहेब लोकाचारी आउ लाज-लिहाज से लदल नरेश बाबू के सराध में शरीक होवे के दिन-तारीख तलाशे लगला । उनकर दिमाग में नरेश बाबू के जिनगी के समुच्चे इतिहास-भूगोल नाचे लगल ।)    (गमेंगा॰26.6)
498    लोग-बाग ( गाँव में लोग-बाग समझावे-बुझावे लगऽ हलन । लेकिन शहर में अइसन मामला घरेलू मामला समझल जाहे । एकरा में दोसर के दखल देना ठीक नइ । अइसन नाजुक बखत में बदरु दुन्नू परानी एगो कोना में दम साधले सटकल लोर गिरावऽ हल ।; आजादी आन्दोलन में मुजफ्फर भाय के जानदार भूमिका हल । विदेशी शासन के खिलाफ दिन-रात बहस-तकरार करते रहऽ हलन । बइठका में आल-गेल लोग-बाग के अंगरेजी शासन के जोर-जुलुम के बात बतावऽ हलन ।)    (गमेंगा॰14.15; 15.12)
499    वजनगर (भोरहीं शारदा दीदी के हाथ पर वजनगर लिफाफा धरइत छोटका भगिना के साथ लेले प्रसाद साहेब घर से विदा होलन । बेचारा भगिना के अंगा पर गाँव के गरदा अपन असर डालले हल ।)    (गमेंगा॰29.18)
500    वाड (= वार्ड) (ओकर घरवली के टोला-टाटी वलन मिलके अस्पताल ले गेलन हल । ... महेश देखलक कि ओकर घरवली बेहोश हे आउ बगल में फोहबा नींद में सूतल हे । फोहबा लड़का अब नइ रहल । महेश वाड से बाहर निकलल आउ जोर-जोर से काने लगल ।)    (गमेंगा॰58.30)
501    विदागरी (शादी हो गेल । कविता के विदागरी के समय समधी आउ लड़का के रुख बदल गेल हल । लेकिन लाजे-लिहाजे सब चपोतल रहल । कुछेक दिन बाद कविता के खत में टी॰वी॰ आउ फ्रीज के नक्शा आवे लगल ।; लड़कावला तो मदन जी के नाज-नखड़ा, तड़क-भड़क से गुमसुम हो गेलन हल । ऊ मनसूबा बाँधले हलन कि बिना माँगले एतना मिलत कि लाम कइसे ? फेर बिना मावगले मिलवे करत तो चिन्हारो होना भी ठीक नइ । लेकिन विदागरी घड़ी सब मनसूबा पर पानी फिर गेल ।)    (गमेंगा॰41.22; 42.4)
502    सँझउकी (बदरु अपन गलिये के साथी-संगी के साथ सियाना होल हल । ओकर अलगे दुनिया हल । सकेरे आउ सँझउकी सभे छान से धूआँ निकलऽ हल लेकिन दरोजा के बाहर गली में गारी-गुपता, उकटा-पउँची तो रोजिना के हिस्सा हल । लेकिन गली के झगड़ा हवेली जइसन थाना-कचहरी नइ जा हल ।; आज ही घरनी के बेर-बेर हिदायत दे रहलन हल - "देखऽ सरितामाय । आज ही के समय हे । पंडी जी के कहल-बदल हे । सँझउकी आ जइतन । सगुन के दिन हे । कुटुम्ब के अइतहीं नास्ता-पानी हो जाय के चाही आउ लगले सरिता के देख लेतन । सब कुछ तनि ठीक-ठाक से होवे के चाही ।"; उनकर घरवली तो दुनिया भर के तर-ताबीज से पोता-पोती के हाथ आउ गियारी भर देलकी हल । एन्ने सक्सेना साहेब पोता-पोती के गियान के बात बतावे में नइ चूकऽ हलन । लेकिन दुन्नू पुतोह उनकर सँझउकी आदत से चिढ़ते रहऽ हली । सोचऽ हली कि ससुर के ताश, शतरंज, साहित, सिकरेट आउ रोजे रात के गिलास वला कहकहा के दौर के असर तो लड़कन पर पड़वे करत ।)    (गमेंगा॰12.12; 39.9; 49.13)
503    संजोगल (सेंगरन के कहानी 'हकासल कंठ' के नरायन बाबू के संजोगल सपना पइसा के घनघोर बरसात में बह जाहे आउ उनकर कंठ हकासल के हकासले रह जाहे । 'संजोगल सपना' के रामसेवक बाबू भी हथ । उनको एगो सपना हल, मतलबी के सपना, जेकरो टुटनइ देखल जा सकऽ हे ।)    (गमेंगा॰vi.8, 10)
504    संतोख (= संतोष) (लाल साहेब अपन कोठी देखके एगो अजीब संतोख के साँस ले हलन । बेटा-बेटी तो विदेशी होइये गेल हल । अपन निशानी के रूप में हल तो खाली ई बड़गर कोठी, जेकरा में रिटायर जिनगी के दिन गिन रहलन हल ।; सामाजिक, राजनीतिक चरचा के गरमा-गरमी बहस तो एगो हिस्सा हो जा हल । तिलक-दहेज से शादी-बियाह के रीति-रिवाज के बात उठऽ हल तब लाल साहेब अपन बुतरून के बियाह पर लेल फैसला से संतोख के साँस ले हलन ।)    (गमेंगा॰18.1, 19)
505    सइनबोड (= साइनबोर्ड, signboard) (टर-टिसनी के बासी पइसा आउ घरवलन के बेहवार ओकरा एगो इस्कूल खोले लेल मजबूर कर देलक । इस्कूल के सइनबोड चढ़ गेल । मोटगर अच्छर में लिखइलक - "शिक्षा का माध्यम अंगरेजी, हम सुनहले भविष्य की ओर बढ़ रहे हैं । प्रतियोगिताओं में सफलता की गारंटी ।"; जोरदार अंधड़ में राते इस्कूल के सइनबोड जगह-जगह से लटक गेल हल । मोहन इस्कूल के ईमारत पर चढ़के ओकरा ठीक करे लगल ।)    (गमेंगा॰38.7, 25)
506    सकसकी (ढेरो दिन के बाद अइसन भोरहीं आवे के कारन जाने खातिर सक्सेना साहेब उत्सुक हो गेलन । लड़कन के कहे में कउनो सकसकी नइ बुझाल । डॉक्टर कहे लगल - "बाबूजी, तोहर रोज-रोज के बइठकी से अब डर लगे लगल कि कहीं एकर असर लड़कन पर भी ने पड़ जाय ।")    (गमेंगा॰49.24)
507    सक-सुभा (= शक-शुबहा) (कैलास लेल कलकत्ता अब अनुभुआर अइसन नइ लगे हे । ओकर पुस्तइनी रोजगार के जड़ तो गामे में हे, लेकिन खरीदार महानगरे में हे । ओकर बढ़ंती देखके तो गाँववला के भी सक-सुभा होवऽ हे ।)    (गमेंगा॰8.3)
508    सकेरे (= सबेरे) (बदरु अपन गलिये के साथी-संगी के साथ सियाना होल हल । ओकर अलगे दुनिया हल । सकेरे आउ सँझउकी सभे छान से धूआँ निकलऽ हल लेकिन दरोजा के बाहर गली में गारी-गुपता, उकटा-पउँची तो रोजिना के हिस्सा हल । लेकिन गली के झगड़ा हवेली जइसन थाना-कचहरी नइ जा हल ।)    (गमेंगा॰12.12)
509    सटकल (गाँव में लोग-बाग समझावे-बुझावे लगऽ हलन । लेकिन शहर में अइसन मामला घरेलू मामला समझल जाहे । एकरा में दोसर के दखल देना ठीक नइ । अइसन नाजुक बखत में बदरु दुन्नू परानी एगो कोना में दम साधले सटकल लोर गिरावऽ हल ।)    (गमेंगा॰14.15)
510    सथाना (= स्थिर या शांत होना) (मौसमी रचना तो फिलिम के कौवाली के समान बड़ी जोर-शोर के साथ आवऽ हे आउ पछिया नियन साँझ होते-होते सथा जाहे । घटना के भी अजब-अजब मौसम हे ई देश में ।)    (गमेंगा॰xii.22)
511    सधारन (= साधारण) (मदन जी अकबकाय लगला । अपन सब ठाट-बाट के भीतर एगो दरार देखाय पड़े लगल । उनकर घरवली तो हियाँ तक कहे लगली कि कविता सधारने घर में जात हल तो कउन हरज हल । सुखले फुटानी पर ई सब केतना खतरनाक काम होल ।)    (गमेंगा॰41.27)
512    सधुआइन (राजो बाबू लटफरेम पर चाय के दोकान में चल गेला । चाय पीअइत एगो उमरदराज बुढ़िया पर नजर पड़ गेल, सधुआइन हो गेल हल । ओकरा देखते उनका अपन फूआ के याद आ गेल । बेचारी बियाह के तुरते बाद मसोमात हो गेल हल ।)    (गमेंगा॰53.29)
513    सब्बड़ (~ सच) (ई एकदम सब्बड़ सच हे कि दहशत भरल आदमी के अइसन जंगल में राम के साथ लक्ष्मण (रामचन्द्र अदीप - लक्ष्मण प्रसाद चन्द) नइ छोड़ रहल हे आउ ई भी सच हे कि जंगल के खुंखार जानवर के जबड़ा आउ पंजा हमरा से जादे ओहे पछाने हे ।)    (गमेंगा॰xiii.23)
514    समदना (महेश कत्तेक दिन से छुट्टी माँग रहल हल, मुदा ई साले-गिरह के चलते नइ मिलल । ओकर घरवली के गोड़ भारी हल । महेश देर-सबेर लेल पास-पड़ोस के समद देलक हल । ढेर रात के बाद जब जशन खतम होल तब महेश हाँहें-फाँफे घर दने धउग गेल ।)    (गमेंगा॰58.20)
515    समांग (नरायन बाबू दुन्नू परानी ऊ बड़गो कोठी में एकदमे हेरा गेलन हल । घरवली के सेहत आउरो खराब रहे लगल हल आउ अब तो नरायन बाबू के समांग भी नइ हल कि अपन घरवली के सेवा-टहल करथ ।)    (गमेंगा॰3.1)
516    समुच्चे (भला, एगो बेटी निबाहना कौन मोसकिल होत ? लाल बाबू अपन बेटन के सामने ऊँचगरे भाव भरऽ हलन । लेकिन लड़कन तो अपने के समुच्चे शहर में छितरा देलक हल, पढ़े में समेटे तब ने !; प्रसाद साहेब लोकाचारी आउ लाज-लिहाज से लदल नरेश बाबू के सराध में शरीक होवे के दिन-तारीख तलाशे लगला । उनकर दिमाग में नरेश बाबू के जिनगी के समुच्चे इतिहास-भूगोल नाचे लगल ।; कहानी-कविता आउ गीतो-गजल लिखे लगलन । चार गो बड़ा आदमी से जान-पछान हइये हल । समुच्चे शहर में जहाँ कहीं सभा-गोष्ठी होवे तब उनका नेउता जरूर पड़ऽ हल ।)    (गमेंगा॰22.27; 26.8; 40.21)
517    समुन्नर (दशहरा-पूजा के अवसर पर उनकर दुन्नू लड़कन पहाड़ आउ समुन्नर के जतरा पर निकललन हल । सक्सेना साहेब अइसने अवसर के तलाश में हलन । ऊ ग्राहक बोलाके अपन कोठी के बेच देलन आउ लगले एगो कम कीमतवला छोटगर मकान कीन लेलन ।)    (गमेंगा॰50.13)
518    समेटल (जब आदमी समाज से बिखर के अपन छाती पर हाथ रखे लगल तब ओकरा अइसन बुझाल कि ऊ भीतर से मसुआइल हे, खुंडी-खुंडी हे आउ कतरल हे कत्तेक जगह से । आदमी के समेटल आदमीयत के देवाल दरकल हे, धोखड़ल हे ।)    (गमेंगा॰viii.25)
519    सरजाम (दरोजा पर कुरसी लगल हे लेकिन बइठे के मन नइ । एक गोड़ भीतर आउ एक बाहर करले हथ । चउन-भउन हो रहलन हल । बीच-बीच में घर के भीतर तलुक हो आवऽ हथ । सब सरजाम देखके उनका एगो अजबे संतोख होवऽ हल ।)    (गमेंगा॰39.7)
520    सर-समान (जहाँ भी नौकरी पर रहऽ हलन, ऊ कोठी के नाज-नक्सा के सरोसमान पठइते रहऽ हलन । ई सुनसान दिन के बातो नइ सोचलन हल । लेकिन ई कोठी के भाग अइसन हल कि एकरा ठीकेदार आउ इंजीनियर के देख-रेख में बनवावल गेल आउ रहे के समय में एकल्ले लाल साहेब रहलन ।; आज अन्हरगरे से लाल बाबू मनसूबा बाँधले हथ । बजार से सब सर-समान आइये गेल हे । बड़ी लकधक से तैयारी हो रहल हे ।; जइसे-जइसे रिटायर होवे के दिन नजीक आवे लगल, राजो बाबू अपन सर-समान तहियावे लगलन हल । धीरे-धीरे करके सब समान राँची भेज देलका ।; राजो बाबू तो सोचवो नइ कइलका हल कि गाम में रहे लेल आउ सर-समान के जरूरत पड़त ।)    (गमेंगा॰19.8; 21.2; 53.17; 54.18)
521    सर-सिनेमा (बक्सा में घी, सत्तू आउ भुंजा के साथ ढेरोढेर हिदायद देल गेल हल । शहरी खूबी-खराबी के जेतना ढंग से कहल जा सकऽ हल, मोहन से कहल गेल । शहर के चमक-दमक आउ सर-सिनेमा के रोग के बात बतावल गेल । जाय घड़ी बलदेव आउ किसोरी के इमारत के हवाला भी देल गेल ।)    (गमेंगा॰37.4)
522    सराध (= श्राद्ध) ( प्रसाद साहेब लोकाचारी आउ लाज-लिहाज से लदल नरेश बाबू के सराध में शरीक होवे के दिन-तारीख तलाशे लगला । उनकर दिमाग में नरेश बाबू के जिनगी के समुच्चे इतिहास-भूगोल नाचे लगल ।; बंबई के बान्द्रा से बिहारशरीफ के नक्शा नजर तर नाचे लगल । हवाई जहाज से पटना उतरइत प्रसाद साहेब पहिले सराध में शरीक होवइ के बात सोचलन । लेकिन लड़कन के जिद के सामने उनकर एक्को नइ चलल आउ बिहारशरीफ में एक दिन टिकके पावापुरी, नालन्दा आउ राजगीर देखे के बात तय हो गेल ।; कविता के ससुरार गेला महिना भर बीतल हल कि अइसन ने खबर आल कि सउँसे घर के देवाल हिले लगल । गैस-चूल्हा के धोखाधड़ी से कविता गुजर गेली हल आउ सराध के चिट्ठी मदन जी के हाथ में आल ।)    (गमेंगा॰26.7; 27.9; 42.15)
523    सरेजाम (दे॰ सरजाम) (सरितामाय उत्साह के साथ 'हाँ' में 'हाँ' कर दे हथ । लड़की आज देख लेल जात । मदन जी लड़का के माय-बाप आउ नाता-गोता से साफ-साफ बात कर लेलन हे । उनका सब के साथ आवे ले एगो अपनो आदमी लगा देलन हे । समय आउ सरेजाम सब पर उनकर नजर दौड़ रहल हे ।; आज फेर मदन जी के आँख तर कविता बेटी के मुठान घूम जाहे । ओकर शादी के एक-एक सरेजाम झकझका रहल हे ।)    (गमेंगा॰40.4; 42.17)
524    सवाद (= स्वाद) (बोले के तो सक्सेना साहेब बोल गेला । लेकिन अब सक्सेना साहेब तेजी से मिंझाय लगला । ऊ अब मनेमन कउनो गंभीर फैसला के तैयारी में लग गेलन । ऊ अपन घरोवली के समझा देलन कि उपयोगितावादी युगके फल के सवाद अइसने कसैला होवऽ हे ।)    (गमेंगा॰50.9)
525    सहियारना (घर के बुतरू सब तो पढ़े के नाम पर इस्कूल में जात । अइसे तो हरदम बगइचा में धउगा-धउगी करते रहऽ हे । गाम के इस्कूलो की हे । रउद आउ बून-बरसात सहियारे में छप्पर कहियो साथ नइ देलक ।; होटल के बेयरा ठंढा-गरम परस रहल हल । देर में साहेब आउ मेम साहेब के हिगराल मेहमान गोठना गेलन आउ उनकर अवाज लड़खड़ाय लगल । उनका सहियारना भी एगो अजबे काम हल । भीड़ में कखनो-कखनो मेम साहेब आउ साहेब भी देखाय पड़ जा हलन ।)    (गमेंगा॰36.9; 58.14)
526    सहिये साँझ (= दिन दहाड़े) (सहिये साँझ तो मुनेसरा के मार देलक से आझ तलुक कुछ पता नइ भेल । अब गाँव के जिनगी भी भारी हो गेल हे । राजो जी तनी चउँक गेला आउ फेर सब कुछ फारे-फार पूछे लगला ।)    (गमेंगा॰54.30)
527    सहेजल (कोठी के बेचा-बेची के एतना ने खत-किताब आवे लगल कि लाल साहेब के बोलतिए बंद हो गेल । ... लाल साहेब एक-एक समान अपन मन-मिजाज आउ सवाद से जमा कइलन हल । ऊ मुरुत बनल देख रहलन हल कि उनकर सहेजल सपना बिक रहल हे ।)    (गमेंगा॰20.19)
528    साँप-बिच्छा (बँटवारा के बात बदरु मियाँ ले साँप-बिच्छा के जहर जइसन बदहोश करेवाला माने रखऽ हल ।)    (गमेंगा॰11.1)
529    साइत (= शायद) (अइसे तो आज भोरहीं से मदन जी चंगलाल हलन लेकिन पछली से उनकर नजर घड़ी पर चल जा हल । चरबज्जी गाड़ी के समय उनका मालूम हे । साइत आज कुछ लेट रहे - अइसन सोचके एगो लमहर साँस खींचइत तनि एन्ने-ओन्ने हिआवे लगऽ हथ ।)    (गमेंगा॰39.3)
530    साथे (ढेर रात गेला तक कैलास ओइसहीं छो-पाँच करते रहल । आखिर अपन गाँववला नौकर के बोलइलक आउ टेबुल साफ करे ले कहलक । रमकिसना हैरत में पड़ गेल । आज बच्छरो-बच्छर बाद ओकरा साथे सोफा पर बइठल । कैलास खा-पीके उठल आउ अपन घरवली से कहलक - "कल घर चले के हे ।"; जब अउरो बुतरून साथे खेलते-धुपते ऊ चल जा हल तब देखऽ हल कि हवेली के मालिक अपन लड़कन पर केतना बिगड़ऽ हलन ओकरा साथ खेलते देखके । बराहिल तो बदरुआ अइसन लड़कन के फाटके पर से खदेड़ दे हल ।)    (गमेंगा॰10.29; 11.4)
531    सादा-सादी (रामसेवक बाबू अपन बेटी के बियाह एकदमें सादा-सादी ढंग से निबाह देलन । ताम-झाम आउ माँगा-माँगी के नाम पर मास्र साहेब के मुँहे नइ खुलल ।)    (गमेंगा॰5.28)
532    साफगोई (= सच्ची बात कह देना, लगी-लिपटी न रखना, दो टूक बात करना) (ई कहानी सेंगरन में आज के जुग-जमाना में परिवार से समाज के बीच आपसी रिश्ता आउ संबंध में जे बदलाव आउ बिखराव हमर आँख के सामने झलक रहल हे, ओकर चित्र साफगोई के साथ उभारे के जे सजग कोसिस कइल गेल हे, ऊ दिल आउ दिमाग के झकझोर देहे ।)    (गमेंगा॰iv.8)
533    साबका (= साबिका; वास्ता, सरोकार, पाला; काम (पड़ना, होना)) (मशीन जइसन काम करे में ओकरा जेत्तेक दिक्कत होवे, लेकिन बड़गो आदमी के साथ रहे से सुख-सुविधा भी मिलवे करऽ हल । जाड़ा में हाथ सेंके के हीटर, खाना बनावे के गैस-चुल्हा आउ कपड़ा साफ करेवली मशीन से ओकरा रोज साबका पड़ऽ हल । मालिक-मलकीनी के बाहर रहला पर महेश नहाय से लेके सोफा पर बइठे के भी अनुभव करऽ हल ।)    (गमेंगा॰56.14)
534    सास-ससुर (लड़की अंगरेजी इस्कूल के पढ़ल हल । गाँव के घर में ऊ दू-चारे दिन में कुम्हलाय लगल । गोतनी आउ लड़कन से भर मुँह बोलियो नइ सकल आउ सास-ससुर से मुलकात तो गोड़-लगाइये तक रहल । मोहन अपन माय-बाप, भाय-भोजाय के कुरबानी के बात घरवली से कहते-कहते थक गेल हल, लेकिन बेअसर रहल ।)    (गमेंगा॰37.15)
535    साहित (= साहित्य) (एकरा देखनइ हे तो अदीप के 'बिखरइत गुलपासा' देखल जा सकऽ हे । 'बिखरइत गुलपासा' मगही कहानी साहित के दुआर पर एगो जोरदार धमाका हल । तब लगे लगल हल कि मगही कहानी खिस्सा के परिभाषा से ऊपर आ गेल हे । फेर तो एगो लमहर डिढ़ारी खिंचा गेल ।; उनकर घरवली तो दुनिया भर के तर-ताबीज से पोता-पोती के हाथ आउ गियारी भर देलकी हल । एन्ने सक्सेना साहेब पोता-पोती के गियान के बात बतावे में नइ चूकऽ हलन । लेकिन दुन्नू पुतोह उनकर सँझउकी आदत से चिढ़ते रहऽ हली । सोचऽ हली कि ससुर के ताश, शतरंज, साहित, सिकरेट आउ रोजे रात के गिलास वला कहकहा के दौर के असर तो लड़कन पर पड़वे करत ।)    (गमेंगा॰ix.7; 49.14)
536    सिंगार-पटार (होटल के बेयरा ठंढा-गरम परस रहल हल । देर में साहेब आउ मेम साहेब के हिगराल मेहमान गोठना गेलन आउ उनकर अवाज लड़खड़ाय लगल । उनका सहियारना भी एगो अजबे काम हल । भीड़ में कखनो-कखनो मेम साहेब आउ साहेब भी देखाय पड़ जा हलन । मेम साहेब तो दिन भर सिंगारे-पटार में लगल हली ।)    (गमेंगा॰58.16)